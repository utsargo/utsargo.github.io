---
title: "বোধি"
date: 2016-05-23 9:21:48 +0600
published: true
layout: post
tags:
- কবিতা
- লেখালেখি
- প্রেম
- বিষাদ
comments: true
---
এ এক বুদ্ধজন্ম
এ এক অশ্বত্থমূলে সুগভীর ধ্যানে জন্মানো বোধি-
তুমি।
আমি আর বড় কোনো সত্যি জানিনা।
চেতনার গভীর নিনাদে
আমি বুক ধড়ফড় জেগে দেখি
তুমি।
তুমি এক সুবাতাস-
ভেসে এলো বুকের উঠোনে।
আমি ঘ্রাণ, শুধু ঘ্রাণ
নিতে নিতে কোথায় হারালো?
আমার গেরুয়া বুনি ফ্যাকাশে লালের ঘোর থেকে।
এ এক বুদ্ধজন্ম
বোধিতে পড়ে কি ঢাকা
হৃদয়ের গভীর যাতনা?