---
published: true
title: "অলওয়েজ"
date: 2015-10-01 17:27:11 +0600
layout: post
tags: [কবিতা, অনুবাদ, প্রেম]
comments: true
highlight: true
---
#### মূল: পাবলো নেরুদা ####

আমি হিংসা করিনা তাদের
যারা এসেছিল আমারও আগে।

একজন মানুষ
ছুঁয়েছে তোমার কাঁধ, বয়ে আনো,
আর চুলে একশো মানুষ আরো,
তোমার স্তনে ও যোনীতে আরো হাজার মানুষ,
এসো নদীর মতই
ডুবে মরা মানুষের স্রোত
উত্তাল সমুদ্রপথে
ঢেউ ভাঙে মহাকাল, সময়-সলিলে।

সব নিয়ে এসো
আমি অপেক্ষারত
শেষমেশ আমরা একাকী
শেষমেশ তুমি আর আমি
একা এই পৃথিবীতে
বেঁচে থেকে খুঁজে নিতে পথ।
