<!DOCTYPE html> <script> var host = "utsargo.github.io"; if ((host == window.location.host) && (window.location.protocol != "https:")) window.location.protocol = "https"; </script><meta http-equiv="Content-Type" content="text/html" charset="UTF-8" /><meta http-equiv="X-UA-Compatible" content="IE=edge,chrome=1" /><meta property="fb:app_id" content="1640233499610451" /><title>স্বীকারোক্তি - শতং বদ মা লিখ</title><meta property="og:type" content="website" /><meta property="og:title" content="স্বীকারোক্তি - শতং বদ মা লিখ" /><meta property="og:description" content="শতং বদ মা লিখ" /><meta name="description" content="শতং বদ মা লিখ" /><meta property="og:image" content="/images/weblogo.jpg" /><meta name="HandheldFriendly" content="True" /><meta name="MobileOptimized" content="320" /><meta name="viewport" content="width=device-width, initial-scale=1.0, user-scalable=no" /><meta property="og:url" content="/page2/" /><link rel="stylesheet" type="text/css" href="/css/normalize.css" /><link rel="stylesheet" type="text/css" href="/css/screen.css" /><link rel="stylesheet" type="text/css" href="/css/monokai.css" /><link href="https://fonts.googleapis.com/earlyaccess/notosansbengaliui.css" rel="stylesheet"/> <script> (function(i,s,o,g,r,a,m){i['GoogleAnalyticsObject']=r;i[r]=i[r]||function(){ (i[r].q=i[r].q||[]).push(arguments)},i[r].l=1*new Date();a=s.createElement(o), m=s.getElementsByTagName(o)[0];a.async=1;a.src=g;m.parentNode.insertBefore(a,m) })(window,document,'script','https://www.google-analytics.com/analytics.js','ga'); ga('create', 'UA-67386050-1', 'auto'); ga('send', 'pageview'); </script><header id="site-head"> <a id="blog-logo" href=""><div class="bloglogo" style="background: url(/images/logo.png)"></div></a><h1 class="blog-title"><a href="">স্বীকারোক্তি</a></h1><h2 class="blog-description">শতং বদ মা লিখ</h2><nav class="menu" role="nav"><ul><li>চিন্তা<li><a href="/about/">আমি</a><li><a href="/archive/">স্মৃতি</a></ul></nav></header><main class="content" role="main"><article class="preview"><header><h1 class="post-title"><a href="/2015/10/31/%E0%A6%AC%E0%A7%9C-%E0%A6%B9%E0%A6%93%E0%A7%9F%E0%A6%BE-%E0%A6%AA-%E0%A6%B0%E0%A6%B8%E0%A6%99-%E0%A6%97%E0%A7%87.html">বড় হওয়া প্রসঙ্গে</a></h1><div class="post-meta"><time class="post-date" datetime="2015-10-31 00:00:00 +0600">...</time></div></header><section class="post-excerpt"><p><p>আশৈশব গুরুজনেরা মাথায় হাত রেখে আশীর্বাদ করেছেন, “বড় হও বাবা, মানুষ হও।” বাক্যের শেষ অংশটুকু বুঝতে বিশেষ কষ্ট হয়নি। খুবই স্পষ্ট। তারা চেয়েছেন, আমি যেন ন্যূনতম মানবিক গুণসম্পন্ন হয়ে বেড়ে উঠি। আমি যেন অমানুষ বা জালেম বা পিশাচ ইত্যাদি না হই। কিন্তু গোল বাঁধল প্রথম অংশ নিয়ে। ‘বড় হওয়া’ কথাটি দিয়ে আসলে মানুষ কী বোঝাতে চায়! তত্ত্ব-তালাশ করতে গিয়ে দেখলাম, কথাটা একটা বিরাট গোলকধাঁধা। ‘বড় হওয়া’ বিষয়টা একেকজন একেকরকম করে বোঝে। যেমন, কেউ বড় হওয়া বলতে বোঝে অনেক টাকাপয়সার মালিক হওয়া। তাঁদের মতে টাকা থাকলে দুনিয়ায় সব হয়। আবার, কেউ বড় হওয়া বলতে বড় প্রতিভাবান হওয়া বোঝে। অর্থাৎ, বড় শিক্ষক, বড় লেখক, বড় গায়ক, বড় আবৃত্তিকার, বড় অভিনেতা, বড় সাধুসন্ন্যাসী, বড় দার্শনিক ইত্যাদি। সবরকমের বড় হওয়াকে একটা সাধারণ সূত্রে আনতে আমার বেশ বেগ পেতে হয়েছে। মোটা দাগে, বড় হওয়ার আসল মানে হলো গুরুত্বপূর্ণ হওয়া। যে কোনো উপায়ে সমাজে কেউকেটা হওয়া। কেউ কেউ বলেবেন- “এ তো খুবই স্বাভাবিক! এটা মানুষের প্রবৃত্তিগত ব্যাপার!” সবিনয়ে তাদের বলি, আমি তা মনে করি না। কেন? সেই কথাই পাড়ি ধীরেসুস্থে।<br /> বড় হওয়ার দরকার কেন? সেটা কি বেশি ভোগের স্পৃহা থেকে উদ্ভূত? যদি তা হয়, সেই ভোগস্পৃহা কি স্বাভাবিক না আরোপিত? বড় হওয়ার প্রচলিত অর্থ অনুযায়ী সকল মানুষের কি বড় হওয়া সম্ভব? যদি সম্ভব না হয়, তবে তার সুফল কারা ভোগ করে?<br /> শ্রেণীবিভক্ত সমাজে মানুষের উপরে মানুষের শোষণ বলবৎ থাকে। ফলে সমাজটা হয় প্রতিদ্বন্দ্বিতা ও শত্রুতায় পূর্ণ। এ ধরণের সমাজে স্রেফ গ্রাসাচ্ছাদনের জন্যও সংখ্যাগুরু মানুষকে উদয়াস্ত হাড়ভাঙা খাটুনি খাটতে হয়। আর সংখ্যালঘু বিত্তবান অংশ সুখ-সাচ্ছন্দে জীবন অতিবাহিত করে। এই দুই শ্রেণীর মধ্যে আরেক ধরণের লোক থাকে যারা ‘না ঘরকা, না ঘাটকা’। তারা প্রচুর বিত্তশালী না, আবার হতদরিদ্রও না। এরা বিত্তবান সমাজের চুঁইয়ে পড়া উচ্ছিষ্টের সুফল ভোগ করে এবং শয়নে-স্বপনে-জাগরণে ওই শ্রেণীভুক্ত হওয়ার স্বপ্ন দেখে। চেষ্টা করে ‘বড়লোক’ হওয়ার। এই চেষ্টাটাকে তারা বলে ‘জীবনসংগ্রাম’, ‘স্ট্রাগল্’। এই স্ট্রাগলেরই অভীষ্ট হলো ‘বড় হওয়া’, যা কেউ কেউ হয়, অধিকাংশই হয় না। বড় হতে পারলে এক ধরণের সামাজিক মর্যাদা পাওয়া যায়, সেটা সমাজে এক ধরণের নিরাপত্তা। অধিকতর সুখ-সাচ্ছন্দে থাকা যায়। মোট কথা, ভোগের মাত্রা বহুগুণ বাড়ানো যায়। এখনকার প্রশ্নটি হলো এই অতিভোগের ইচ্ছা ‘কতখানি খাঁটি, আর কতখানি জল মেশানো’?<br /> পুঁজিবাদী অর্থনীতির ভোগের চ্যাপ্টারটা খুললেই দেখা যাবে লেখা আছে, “ভোগ একটি মানসিক ধারণা।” অর্থাৎ, সত্যিকার জৈবিক প্রয়োজন না থাকলেও মানুষ ভোগ করে। ভোগের পিছনে কিছু উদ্দীপনা কাজ করে। খেয়াল করে দেখবেন, সাবান, জুতো, টেলিভিশন, চিপস্, ক্রাকার্স ইত্যাদি জিনিসের কোম্পানিগুলো মাঝে মাঝে বিশেষ অফার দেয়। হালে সবচেয়ে বেশি অফার দেয় মোবাইল ফোন অপারেটররা। সব অফারের মূলকথা হলো অল্প টাকায় পণ্যটির বেশি একক কেনার সুযোগ। এটা একধরণের উদ্দীপক বা স্টিমুলি। এই স্টিমুলি দিয়ে মানুষের ভোগের আকাঙ্ক্ষা বাড়িয়ে তোলা হয়। এই রকম অসংখ্য স্টিমুলি ব্যাবসাদাররা মানুষের উপর প্রয়োগ করে। কারণ, তাদের বেশি বেশি মাল বেচা দরকার। সমাজের মাতব্বর যখন ব্যবসাদাররা, তখন সেই সমাজের মূল উদ্দেশ্যই থাকে মাল বেচা ও পকেট ভরা। তাই, সেই সমাজের তাবৎ সংস্কৃতিক উপাদানও এই বেচাবিক্রির প্রক্রিয়াকে অনুসরণ করে চলে। যা হাটে তোলা যায় না, তা এ সমাজে অচল। তাই, বড় হওয়ার ধারণাটিকে তারা শ্রেণী-নির্বিশেষে ছড়িয়ে দিতে চায়। কারণ, বড় হওয়ার আকাঙ্ক্ষা তৈরি হলে অনিবার্যভাবে ভোগের আকাঙ্ক্ষা বাড়বে। আর ভোগের আকাঙ্ক্ষা বাড়লে বেচাবিক্রি বাড়বে। বেচাবিক্রি বাড়লে অর্থাগম বেশি হবে।<br /> গোটা ব্যাপারটা মোটেও এরকম সরল নয়। এটি একটি বিরাট কর্মযজ্ঞ। পুরো প্রক্রিয়াটি ধরে রাখতে একটি বিরাট সমন্বিত কাঠামো গড়ে উঠেছে। একদিকে আছে শিক্ষা-ব্যবস্থা। যার দ্বারা এই ভোগের চক্র বুদ্ধিবৃত্তিকভাবে টিকে থাকে। শিক্ষার প্রতিটি পর্যায়ে ‘বড় হওয়ার’ ‘সুমহৎ’ আকাঙ্ক্ষাকে আরো জোরদার করে তোলা হয়। আরেকদিকে রয়েছে গণমাধ্যম, যা কিনা সাধারণের ভিতরে ভোগের ইচ্ছা উস্কে দেয়ার কাজটি জারি রাখে। তারা আমাদের শেখায়, মা সারাজীবন গরমে কষ্ট পেয়েছেন। মাতৃভক্ত সন্তান তাই অমুক কোম্পানির ফ্রিজ কিনে নৌকায় করে যাচ্ছে মায়ের কাছে। অতএব, অমুক কোম্পানির ফ্রিজ না হলে মায়ের মুখে হাসি ফুটবে না। তারা আরো শেখায়, অমুক ব্রান্ডের শিশুখাদ্য না খেলে আপনার সন্তান বুদ্ধি প্রতিবন্ধী হয়ে বড় হবে। গরীব বাবার কালো-কুচ্ছিত মেয়ের বিয়ে হয় তমুক ব্রান্ডের ফেয়ারনেস ক্রিমের কল্যাণে। অমুক চিপস্ নাকি ‘দরজা বন্ধ করে একা একা’ খেতে হয়। তমুক বডি স্প্রে মাখলে পরকীয়ায় নাকি খুব সুবিধা হয়। আরো আরো বহু উদাহরণ দেয়া যাবে ইচ্ছে করলে। এমনকি, এসব কোম্পানির মুখে দেশপ্রেমের বুলিও আজকাল আমাদের শুনতে হয়। অর্থাৎ, মানুষের সকল ধরণের আবেগই এদের মাল বিক্রির হাতিয়ার এখন। আর এই অধিকতর মাল কিনতে পারার ক্ষমতা অর্জন করারই আরেক নাম বড় হওয়া।<br /> ‘বড় হওয়া’ শব্দবন্ধটির একরকমের ভ্রান্তি বা ইল্যুশন থাকে। আরো বেশি ইল্যুশন ও থ্রিল আছে স্ট্রাগল বা জীবনসংগ্রাম শব্দটার মধ্যে। আর ‘বড় হওয়ার জন্য স্ট্রাগল করা’ এই শব্দগুচ্ছটি যে মাত্রার ইল্যুশন তৈরি করে তা তুলনাহীন। এতক্ষণ যে মাল বেচাবিক্রির নগ্ন স্বার্থের কথা বলালাম তার গোটাটাকেই ব্যক্তিমানসে একটা মহত্বের চাদর দিয়ে ঢেকে দেয়া চলে কেবল এই শব্দগুচ্ছ দিয়ে।<br /> এইখানে থেমে আবার একটু পিছনে ফেরা দরকার। ধরুন, একটি ছেলে। বাপ নেই, বড় সংসার। বড় ভাইটি অল্প উপার্জন করে। ছেলেটি পড়াশুনা করছে। তাকে বড় হতে হবে। পরিবারের দুঃখ ঘোচাতে হবে। সে প্রাণপণ চেষ্টা করছে বড় হওয়ার। এবার তার ঘর থেকে বেরিয়ে ওইরকম আরেকটি ঘরে ঢুকুন। দেখবেন একই চিত্র। বাংলাদেশের, সারাবিশ্বের, লাখ লাখ, কোটি কোটি পরিবারের একই দৃশ্য। সবাই বড় হতে চাইছে। বড় কিন্তু খুব অল্প লোকেই হবে। কেননা সবাই বড় হয়ে গেলে কারোরই আর বড় হওয়ার দরকার থাকবে না। বড় হওয়ার দরকার আছে, কেননা একদলের অঢেল আছে, আরেক দলের কিচ্ছু নেই গতর ছাড়া। একদল গতর খাটিয়ে খায়, আরেকদল গতর পুষে চলে। এই ভেদ দুনিয়াতে আছে বলেই মানুষের বড় হওয়ার দরকার পড়ে। ব্যক্তির কাছে এই বড় হওয়া দরকারি হতে পারে, কিন্তু মহৎ নয় আদৌ। এমনকি, দৃষ্টিটা আমরা যতই প্রসারিত করব, ততই বড় হওয়ার ধারণাটির অসারত্ব ধরা পড়বে। ততই, আমারা বুঝতে পারব ‘বড় হওয়ার স্ট্রাগল’টা আসলে একটা জুয়াখেলা। এবং চূড়ান্তরকমের অমানবিক জুয়া। এ যেন সেই গাধার নাকের সামনে ঝুলানো মুলোর মত (খুবই পুরোনো কিন্তু সবচেয়ে সঠিক উপমা)। এই বড় হওয়ার প্রক্রিয়া সমাজে চালু থাকলে কারবারী লোকের নানানরকম সুবিধা। বেচাবিক্রির কথাটা আগেই বলেছি, তারও চেয়ে বড় একটি সুবিধা আছে। সংখ্যাগুরু মানুষ এবং বিশেষ করে যারা তাদের মধ্যে আবার প্রাতিষ্ঠানিক শিক্ষাদীক্ষার সুযোগ পেয়েছে, তারা এই জুয়াখেলায় মত্ত থাকে। এই জুয়ার নেশা তাদের ভুলিয়ে দেয়, মানুষের দুর্দশার মূল কারণ ও তার সমাধানসূত্র ব্যক্তিপর্যায়ের ব্যাপার না। মূল গলৎটি সমাজের অর্থনীতির কেন্দ্রে। ব্যবস্থাটি না বদলালে এই হারাজেতার খেলাই চলতে থাকবে, বহুতর মানুষের ভাগ্যের কোনো উন্নতি ঘটবে না।<br /> এই বোধহীনতা এই সমাজ টিকিয়ে রাখার সবচেয়ে বড় অস্ত্রগুলোর একটি। তাই এই সমাজে ‘বড় হওয়ার সংগ্রাম’ খুবই মহৎ আর মানবমুক্তির সংগ্রাম খুবই ‘বিপজ্জনক’।<br /> এইবারে আবার গোড়ার কথাটায় যাই। প্রহসনটি হলো, ‘বড় হওয়া’ আর ‘মানুষ হওয়া’ একই সাথে সম্ভব কিনা। মানুষ হওয়ার অর্থ যদি সৎ, নির্ভীক, সত্যবাদী, মানবপ্রেমী, পরিবেশ সচেতন ইত্যাদি মানবিক গুণসম্পন্ন হওয়া বোঝায় তবে বড় হওয়া তার আর হয়ে ওঠে না। কেউ তর্কের খাতিরে বলতে পারেন, “আহা! ওসব বাদ দাও। ‘বড় হওয়া’ বলতে তো ‘বড় মানুষ হওয়া’ও বোঝানো যেতে পারে।” এইবার আসলে অট্টহাসির সময়। ঠিকঠাক মানুষ হতে পারলে আবার আলাদা করে বড় মানুষ হওয়ার কী প্রয়োজন, সেটাই আরেকটা রহস্য! &hellip;<p class="readmore"><a href="/2015/10/31/%E0%A6%AC%E0%A7%9C-%E0%A6%B9%E0%A6%93%E0%A7%9F%E0%A6%BE-%E0%A6%AA-%E0%A6%B0%E0%A6%B8%E0%A6%99-%E0%A6%97%E0%A7%87.html">আরো পড়ুন <i class="fa fa-chevron-circle-right"></i></a></section></article><article class="preview"><header><h1 class="post-title"><a href="/2015/10/18/%E0%A6%86%E0%A6%AE%E0%A6%BF-%E0%A6%8F%E0%A6%95-%E0%A6%AF%E0%A6%95-%E0%A6%B7-%E0%A6%AE%E0%A6%B9%E0%A6%BE%E0%A6%A8%E0%A6%97%E0%A6%B0%E0%A7%80%E0%A6%B0.html">আমি এক যক্ষ মহানগরীর...</a></h1><div class="post-meta"><time class="post-date" datetime="2015-10-18 00:00:00 +0600">...</time></div></header><section class="post-excerpt"><p><p>আজকে আড্ডায় বসে হঠাৎ এক স্মৃতিকাতরতায় পেয়ে বসল। প্রসঙ্গ ভূপেন হাজারিকার গান। মনে পড়ে গেল এক স্পিকারের প্যানাসনিক ক্যাসেট। সে কবেকার কথা! প্রথম কৈশোরের শেষভাগ। সমস্তদিন ফাঁকে ফাঁকে ভূপেন হাজারিকার গান। ‘মানুষ মানুষের জন্যে’। ঘুরিয়ে ঘুরিয়ে বারবার শোনা। জাপানি টিডিকে ক্যাসেটে যত্নে রেকর্ড করা সব গান। একটা রেকর্ডিং-এর দোকান ছিল, প্রথমে নিউমার্কেটে, অনেক পরে বায়তুন-নূর মসজিদের তলায়। শালা দুলাভাই মিলে চালাত সেই দোকান। দুলাভাই লোকটির নাম ছিল মোদাচ্ছের। আমরা তাঁকে বলতাম বাংলা গানের মাস্টার। যেমন বিশাল তাঁর সংগ্রহ, তেমনি অদ্ভুত স্মৃতিশক্তি। হাজার হাজার গানের সুরকার, গীতিকার ও শিল্পীর নাম ছিল তাঁর নখদর্পনে। গান শোনার নেশায় পেয়েছিল অল্প বয়সেই। গোঁফের রেখা দেখা দেবার আগে থেকেই, অতি কষ্টে জমানো মূদ্রা কয়টি পকেটে নিয়ে, সাইকেল চেপে যেতাম গান তুলতে। নানারকম গানের দিকে আগ্রহ দেখে মোদচ্ছের কাকা আমাকে খুবই ভালবাসতেন। প্রতি ক্যাসেটে পাঁচ টাকা ছাড় ছিল আমার জন্য। ৬০মিনিটের একটা জাপানি টিডিকের দাম ছিল ৪৫ টাকা। আর রেকর্ডিং ফি ২০ টাকা। কাকা সব মিলিয়ে ৬০ টাকা রাখতেন। তাও সবসময় পকেটে থাকত না। কখনো ৫-১০ টাকা বাকি রেখে আসতাম। তা আবার তিনি ইচ্ছে করেই ভুলে যেতেন। যদি জিগ্যেস করতাম, “কাকা, আগের কয়ডা টাকা পাতেন না আমার কাছে?” তিনি থুতনির একগোছা দাড়ি চুলকোতে চুলকোতে মনে করার ভঙ্গিতে বলতেন,”তা তো মনে হয় পাতাম কাকা, কিন্তু কয়টাকা মনে-টনে নেই। যাক, তুমি তার চেয়ে আমারে এট্টা নেভি সিগারেট খাওয়ায়ে দাও, তালিই হবেনে।” বলে অতিরহস্যময় স্নেমিশ্রিত একটা হাসি দিতেন। সেই লোকটা, এক প্রকার বাড়ির পাশের লোকটা দুম করে একদিন মরে গেল, আমি খোঁজও রাখিনি। হঠাৎ হঠাৎ সেই শীর্ণদেহি বৃদ্ধকে মনে পড়ে ঝপ করে চোখে জল চলে আসে।<p>যা হোক, বলছিলাম ভূপেনের গানের কথা। সেই কিশোর মনে গানগুলো এমনভাবে গেঁথে গিয়েছিল, যাকে বলে একেবারে ‘রিড অনলি মেমরি’ হয়ে গেছে। চোখ ছল ছল করে, বেহুলা বাংলা, গঙ্গা আমার মা, বিস্তীর্ণ দুপাড়ে, সাগর সঙ্গমে, আমি এক যাযাবর, শীতের শিশিরে ভেজা, দোলা, একখানা মেঘ ভেসে এলো আকাশে– এরকম আরো কত কত গান। ওহ হো, তারপর ওই গানগুলো! জীবন খুঁজে পাবি, ধমধমাধম ধমধমাধম জীবন মাদল বাজে, শারদীয় শিশিরে– আহা কী সব গান। ইচ্ছে করে একেকটা গান নিয়ে আলাদা করে বলি। আমার তাতে ক্লান্তি হবে না একটুও, কিন্তু এই ছোট লেখাটি যারা দয়া করে পড়ছেন, তাদের ধৈর্য্যের বিরাট পরীক্ষা হয়ে যাবে, তাতে কোনো সন্দেহ নেই। আমি অতএব, দুটো গানের কথা বিশেষ করে বলতে চাই। একটা হলো আমি- আমি এক যাযাবর। বুঝতে শেখার আগে থেকেই এই গানটা কেন যেন আমায় টানত। পরে বুঝেছি এই গানটার মধ্যে একরকমের আন্তর্জাতিকতা আছে। শুনলেই এক যাযাবর বিশ্বনাগরিকের ছবি ভেসে ওঠে মনে। সকল দেশের সকল মানুষের সাথে একধরণের আত্মীয়তা অনুভব করি মনে মনে। লিরিকটা খেয়াল করলেই বোঝা যাবে, এ গানটা একেবারেই অন্য জাতের। “আমি এক যাযাবর, পৃথিবী আমারে আপন করেছে, ছেড়েছি সুখের ঘর॥” প্রথমেই দেশ-জাতির গণ্ডি ভাঙার ঘোষণা। তারপর সেই অদ্ভূত লাইনগুলো–<br /> <em>আমি গঙ্গার থেকে মিসিসিপি হয়ে ভোলগার মুখ দেখেছি</em><br /> <em>আমি অটোয়ার থেকে অস্ট্রিয়া হয়ে প্যারিসের ধূলো মেখেছি</em><br /> <em>আমি ইলোরার থেকে রঙ নিয়ে দূরে শিকাগো শহরে দিয়েছি</em><br /> <em>আমি গালিবের শের তাশখন্দের মিনারে বসে শুনেছি</em><br /> <em>আমি মার্কটোয়েনের সমাধিতে বসে বর্গীর কথা বলেছি…</em><p>শুনতে শুনতে মনটা দেহের খাঁচা ছেড়ে সেসব অচিন জায়গার সন্ধানে বেরিয়ে পড়ে। তার পরের লাইনগুলোতেই ফুটে ওঠে আরেক চিত্র। শোষণ-বৈষম্য-বঞ্চনার।<br /> <em>বহু যাযাবর লক্ষ্যবিহীন, আমার রয়েছে পণ</em><br /> <em>রঙের খনি যেখানে দেখেছি রাঙিয়ে নিয়েছি মন</em><br /> <em>আমি দেখেছি অনের গগনচুম্বী অট্টালিকার সারি</em><br /> <em>তার ছায়াতেই দেখেছি অনেক গৃহহীন নরনারী</em><br /> <em>আমি দেখেছি অনেক গোলাপ-বকুল ফুটে আছে থরে থরে</em><br /> <em>আবার, দেখেছি না-ফোটা ফুলের কলিরা ঝরে গেছে অনাদরে</em><br /> <em>প্রেমহীন ভালবাসা দেশে দেশে ভেঙেছে সুখের ঘর…</em><p>সেই অল্প বয়সে পৃথিবীব্যাপী বৈষম্যের এই সহজ চিত্র মনে কীরকম দাগ কেটেছিল তা বুঝতেই পারছেন। সেই ঘোর থেকে আজো বেরোতে পারিনি।<p>আরেকটা গানের কথা বলি। এ গানটা ভাললাগার তালিকায় যুক্ত হয়েছে অনেক পরে এসে। যখনকার কথা এতক্ষণ বলেছি তখনি নয়। এ গানটা একটা রোমান্টিক গান। একখান মেঘ ভেসে এল আকাশে। গোড়াতে এ গান আমার একদম ভাল লাগত না। (তখন অবশ্য কোনো রোমান্টিক গানই ভাল্লাগতো না। মাথায় একধরণের এন্টি-রোমান্টিসিজম ভর করেছিল।) এই গানের দুটি লাইন আছে, যে কারণে বড় হবার পরে গানটি মনে গেঁথে গেছে। লাইন দুটি হলো-<br /> <em>আমি এক যক্ষ মহানগরীর</em><br /> <em>যারে ডাকি কেন তার পাই না সাড়া..</em><p>তা, ছোটবেলায় কালিদাসস্য মেঘদূতম্ তো আর পড়ে পারিনি! বিরহী যক্ষের মর্ম কী করে বুঝব! সে বোঝার বয়সও তখন হয় নি। তার উপর সে যক্ষ যদি হয় নাগরিক যক্ষ, বাপরে বাপ! <a href="https://www.facebook.com/farukh.siddhertho" title="ফারুখ সিদ্ধার্থ">ফারুখ ভাই</a> দারুণ বলেছেন। “যক্ষ কী বস্তু যদি না জানো, তবে ওই হাহাকার কী করে বুঝবে!” যা হোক, এ গান, বলা ভাল এই দুটি লাইন যতবার যতবার শুনি ততবার ততবারই বুকের মধ্যে যে তীব্র হাহাকার তৈরি হয় তা বুঝিয়ে বলার ক্ষমতা আমার নেই। আজো আনন্দ-বিষাদে নাগরিক একাকিত্বে এই দুটি লাইন বারংবার ঘুরেফিরে মনে আসে–<br /> <em>আমি এক যক্ষ মহানগরীর</em><br /> <em>যারে ডাকি কেন তার পাই না সাড়া</em><br /> <em>চোখে তাই ঝরঝর বৃষ্টিধারা….</em> &hellip;<p class="readmore"><a href="/2015/10/18/%E0%A6%86%E0%A6%AE%E0%A6%BF-%E0%A6%8F%E0%A6%95-%E0%A6%AF%E0%A6%95-%E0%A6%B7-%E0%A6%AE%E0%A6%B9%E0%A6%BE%E0%A6%A8%E0%A6%97%E0%A6%B0%E0%A7%80%E0%A6%B0.html">আরো পড়ুন <i class="fa fa-chevron-circle-right"></i></a></section></article><article class="preview"><header><h1 class="post-title"><a href="/2015/07/14/%E0%A6%B0%E0%A7%87%E0%A6%A8-%E0%A6%9F%E0%A7%81-%E0%A6%AD%E0%A6%BE%E0%A6%87.html">রেন্টু ভাই</a></h1><div class="post-meta"><time class="post-date" datetime="2015-07-14 00:00:00 +0600">...</time></div></header><section class="post-excerpt"><p><p>আজ সকাল থেকে একটা লোকের মুখ থেকে থেকে মনে পড়ছে। নামজাদা কেউ নয়। তিনি একজন কবি ছিলেন। এই শহরের এক ঘিঞ্জি এলাকার তস্য গলিতে তাঁর জীবন কেটেছে। হতচ্ছাড়া স্মৃতি আজ তাকেই কেন খুঁড়ে বের করলো কে জানে! আসলে তাঁর লেখা কবিতার একটা লাইন ঝট করে চলে আসল মাথার মধ্যে। তারপর স্মৃতির ম্যাগনেটিক টেপ সাঁই সাঁই করে রিওয়াইন্ড করে একটা জায়গা থেকে আবার চলতে শুরু করল। সালটা ২০০৭। আমি তখন বইমেলার সাথে সদ্য যুক্ত হয়েছি। সাত, আট, নয় তিনটে বছর ফেব্রুয়ারি এলে বইমেলাই ধ্যানজ্ঞান। অনেকের কথাই মনে পড়ে, সক্কলের কথা আপাতত মুলতুবি থাক, অন্যত্র বলা যাবে। রাত বারোটার আগে বাড়ি ফেরা হতো না একদিনও। সারাদিন মেলায় অর্ধভুক্ত-অভুক্ত থেকে খাটাখাটনি আর গেলাস গেলাস চা। আর দিনভর পেটভরে আড্ডা দিয়ে একপেট এসিড নিয়ে মধ্যরাতে বাড়ি ফেরা। সেই ফেরার কয়েকজন সঙ্গী ছিল। কবি মশিরুজ্জামান, বন্ধু সুলতান মাহমুদ রতন, বন্ধু রাসেল মাহমুদ, শ্রাবণ ভাই আর রেন্টু ভাই— মীর আব্দুল জব্বার রেন্টু। এরা আর সকলেই কবি গোত্রের, আমিই একমাত্র অকবি। এদের সকলেই সবদিন থাকতেন না। আমি, মশিরুজ্জামান আর রেন্টু ভাই প্রতিদিনই একসাথে ফেরা হতো। মধ্যরাতে কখনো ফেরার পথে আরো একদফা আড্ডা হতো। মশিরুজ্জামানকে বাড়ি পৌঁছে দিতে আমরা বাকি দুজন হেঁটে যেতাম তাঁর সাথে, আবার আমাদের এগিয়ে দেয়ার ছুতোয় তিনিও ফের উল্টোদিকে হাঁটতেন। তখনই এই রেন্টু ভাইর সাথে অন্তরঙ্গতা বাড়তে থাকে। সারাদিনের কবি মানুষটির ভিতর থেকে আরো একটি মানুষ বেরিয়ে আসত তখন। তার সংসার আছে, সন্তান আছে, সে সংসারে চূড়ান্ত অনটন আছে— মানুষটি ধীরে ধীরে একেবারে নিজের মানুষ হয়ে গেল কখন, ঠিক ঠাহর করতে পারি নি। সেই মধ্যরাতে তাঁর দীর্ঘশ্বাস কানে ধরা পড়তো। নিজেরই একটা কবিতার লাইন বারবার করে বলতেন— আমি পড়ে আছি খুউব দক্ষিণে একা। সেই মানুষটি, সেই কাছের মানুষটি হঠাৎ একদিন দুম করে ট্রেনের মধ্যে হার্ট এটাকে মরে পড়ে থাকল। আর এমনই অধম আমি, সে দিনটিও আজ স্মরণ করতে পারি না। কিন্তু আজ সকালে, কবিতার এই লাইনটি মনে পড়ে, তারে সাথে তাঁর মুখটি মনে পড়ে থেকে থেকে চোখ ছলছল করে উঠছে। একটি পান খাওয়া বকবকে আড্ডাবাজ মুখ মনের মধ্যে জীবন্ত হয়ে উঠছে। কিছু ছেঁড়াখোঁড়া মানুষ, সহজ কিন্তু প্রাণবন্ত তারা আমার আজকের দিনের দৈন্যকে আরো প্রকট করে তুলছে। চারপাশে তাকালে আজ বুঝতে পারি একটি একটি করে মানুষ তাদের জীবনের পসরা গুটিয়ে নিচ্ছে। আমি ক্রমশ এই দক্ষিণে আরো একা হয়ে পড়ছি। যাহোক এই কবি আব্দুল জব্বার রেন্টু, আমাদের রেন্টু ভাই, তাকে কবি বলে খুব একটা মান্যিগণ্যি কোনোদিন করিনি, কিন্তু তিনি আমার বন্ধু ছিলেন, সুজন ছিলে, আমাকে ভালবাসতেন। যে কবিতাটির জন্য আজ সারাদিন আমার এ দুর্ভোগ, সেটি তুলে দিলাম। বন্ধু রতনকে ধন্যবাদ কবিতাটির ছবি তুলে পাঠানোর জন্য (আবারও ভাবি, কী নির্দয় অকৃতজ্ঞ আমি! তাঁর একখানি বই ভালবেসে দিয়েছিলেন আমাকে, হারিয়ে ফেলেছি।)<p><em>আমি প’ড়ে আছি খুউব দক্ষিণে একা</em><br /> <em>কোথাও কোনো শব্দ নেই,</em><br /> <em>অথচ কোত্থেকে একঝাঁক বরফ হঠাৎ উড়ে এসে</em><br /> <em>জুড়ে বসে—</em><br /> <em>হয়ে যায় লৌকিক নিসর্গ নান্দিক কবিতা।</em><p><em>যেমন সলোমান তাঁর সম্রাজ্ঞী শেবাসহ</em><br /> <em>দরবার সিংহাসন কুরছি নিয়ে উড়ে যান</em><br /> <em>উড়ুক্কু যানে,</em><br /> <em>তেমনি আমার ভেতরে ডোরবেলে কে যেন চাপ দেয়-</em><br /> <em>কে ডাকে এই মধ্যযামে?</em><br /> <em>শরতে সাঁইজির স্পষ্ট আন্ধার ফুঁড়ে</em><br /> <em>ছুটে যায় দ্রুত মনোরেল নগর বিহঙ্গমা;</em><br /> <em>শুধু আমি পড়ে আছি খুউব দক্ষিণে একা</em><br /> <em>নগরের উল্টোপথে আঠারোবেঁকির চর হতে</em><br /> <em>ধবধবে-শাদা-বক শব্দগুলো ডিগবাজি খেয়ে নেমে আসে</em><br /> <em>কবিতার সমগ্র জলজমিনে,</em><br /> <em>এই শরতে বাইজির শাদা-শাদা রূপারাতে</em><p><em>হে শরৎনারী, এই অন্ধকার রাতে</em><br /> <em>তোমার পীনোন্নত ব্রা এবং নিতম্ব ছুঁয়ে ছুঁয়ে</em><br /> <em>ভেসে যাচ্ছে কোথায় নিজল শাদা মেঘ প্রেম—</em><br /> <em>কোন সে ডেরায় পরকীয়া সোহেলীর পথে?</em><br /> <em>আর আমি শুধু পড়ে আছি খুউব দক্ষিণে একা</em><br /> <em>একা।</em> &hellip;<p class="readmore"><a href="/2015/07/14/%E0%A6%B0%E0%A7%87%E0%A6%A8-%E0%A6%9F%E0%A7%81-%E0%A6%AD%E0%A6%BE%E0%A6%87.html">আরো পড়ুন <i class="fa fa-chevron-circle-right"></i></a></section></article><article class="preview"><header><h1 class="post-title"><a href="/2015/06/04/%E0%A6%A4%E0%A6%BE%E0%A6%B0%E0%A7%87-%E0%A6%95%E0%A7%9F-%E0%A6%AA-%E0%A6%B0%E0%A7%87%E0%A6%AE.html">তারে কয় প্রেম</a></h1><div class="post-meta"><time class="post-date" datetime="2015-06-04 00:00:00 +0600">...</time></div></header><section class="post-excerpt"><p><p>হরিচরণ বন্দ্যোপাধ্যায়ের বঙ্গীয় শব্দকোষে প্রেম শব্দটির ডজনখানেকের বেশি অর্থ দেয়া আছে। সেগুলো যথাক্রমে- প্রিয়ভাব, সৌহার্দ্দ, স্নেহ, ভালবাসা, ভ্রাতৃবাৎসল্য, যুবক-যুবতীর ধ্বংসরহিত ভাববন্ধন, অনুরাগ, প্রণয়, বিয়োগাসহিষ্ণুতা (বিয়োগ+অসহিষ্ণুতা), হর্ষ, নর্ম্ম, কৃষ্ণের ইন্দ্রিয়প্রীতির ইচ্ছা, গাঢ় রতি বা অনুরাগ।<p>শব্দটির ব্যুৎপত্তি নির্দেশ করা আছে- প্রিয়+ইমন্। অর্থাৎ প্রিয়ভাব। প্রিয় শব্দটি আবার তৈরী হয়েছে প্রী ধাতু অ প্রত্যয় যোগে (√প্রী+অ)। প্রী ধাতুর অর্থ দেয়া আছে প্রীতি বা প্রীতিভাব। প্রিয় শব্দটির আবার গোটা আষ্টেক মানে। প্রীণয়িতা, অভীষ্ট, দয়িত, বল্লভ, অভিমত, প্রীতিকর, সহজপ্রীতিমান্, অনুরাগী প্রভৃতি।<p>এখন শব্দটিকে কলিম খান নির্দেশিত বর্ণভিত্তিক-ক্রিয়াভিত্তিক শব্দার্থবিধিতে ফেলা যাক। মূল ধাতুটি প্রী। অর্থাৎ, প্+র্+ঈ। প্ = পালন-পান-প্রাপণ, র্ = রহন-ভক্ষণ-রক্ষণ ও ঈ = সক্রিয়। পালন রহন/রক্ষণ সক্রিয়। এর সাথে আছে অ প্রত্যয়। অ = অস্তিত্বন। সাকুল্যে প্রিয় (√প্রী+অ) কথাটির মানে দাঁড়ায় যে অস্তিত্বে পালন সক্রিয় থাকে (রহন=থাকা)। আবার আমরা এও বলতে পারি পালন-রক্ষণ (পালন করা ও রক্ষা করা) উভয়ই সক্রিয় যে অস্তিত্বে তাই ‘প্রিয়’। এবার আসি ইমন্ প্রত্যয়ে। ই+ম্+অ+ন্। ই = সক্রিয়ন, ম্ = সীমায়ন। আর অন্ দ্বারা চলিষ্ণু ঘটনার নাম ব‌োঝায়। চলন, বলন, কথন ইত্যাদি। কেন এমন হয়? কলিম খানের মতটি হলো, অ = অস্তিত্বন ও ন্ = নাকরণ-অনকরণ। অনবচ্ছিন্ন অস্তিত্বের নেতিকরণ করেলই তাকে গতিলশীল করা হয়। যেমন ধরা যাক, একটা ফুটবল। দাঁড়িয়ে আছে চুপচাপ। নড়ছে-চড়ছে না। দিলাম এক লাথি। ধাঁ বেগে ছুটে গেল। যখন সে দাঁড়িয়ে ছিল, তখন ছিল একটি অনবচ্ছিন্ন সাম্যের মধ্যে। মহাবিজ্ঞানী নিউটন একে বললেন জড়তা। বলপ্রয়োগ না করলে স্থির বস্তু স্থির ও চলমান বস্তু চলমান থাকবে। সেই সাম্যভঙ্গ হলেই বলটি চলিষ্ণু হলো। তখন তার নড়ন(নড়্-অন্)-চড়ন(চড়্-অন) ঘটে। অতএব, ইমন্ হলো কোনো আধারে (সীমায়) ক্রিয়ার সক্রিয় ভাব। তাই প্রেম প্রিয়তার একটি বন্ধন বা আধার। এমনই বন্ধন যা পালন-রক্ষণে সক্রিয় থাকে। তা সক্রিয় থাকে নিরন্তর ‘অন্’ প্রক্রিয়ার মধ্য দিয়ে। অর্থাৎ অজস্র নেতির নেতিকরণের মধ্য দিয়েই প্রেম টিকে থাকে।<p>এখন, দেখতে হবে প্রেম শব্দটি যতক্ষেত্রে ব্যবহৃত হয়, সর্বত্র এই সূত্র মেনে চলে কিনা। কবিগুরু বলেছেন, ‘প্রেমের ফাঁদ পাতা ভুবনে’। যথার্থ কথা। দুনিয়াতে প্রেমের রূপ ও বৈচিত্র্যের অন্ত নেই। মরমী কবি বিজয় সরকার যেমন ঈশ্বর বিষয়ে বলেন, ‘বহুনামে ধরাধামে কত রঙ্গ যে দেখি!’ তেমনই বিচিত্র রঙ্গে লীলাময় প্রেম। নর-নারীর প্রেম, দেশপ্রেম, পরকীয়া প্রেম, কৃষ্ণপ্রেম, বন্ধুপ্রেম, বাৎসল্যপ্রেম, বইপ্রেম, ক্রীড়াপ্রেম, পশুপ্রেম, বৃক্ষপ্রেম, প্রকৃতিপ্রেম; যেদিকে তাকাই শুধু প্রেম আর প্রেম। দেখা দরকার, আমরা ব্যুৎপত্তি নির্ণয় করে যে শব্দার্থ নিষ্কাশন করেছি তা এই সকল প্রেমের ক্ষেত্রে ন্যূনতম শর্ত হিসেবে কাজ করে কিনা। আমি প্রয়োগ করে দেখেছি কাজ করে। সকল প্রেমের তত্ত্বতালাশ এ স্থলে বাঞ্ছনীয় নয়। অতএব হাঁড়ির দু একটি ভাত টিপে দেখা যাক।<p>ধরা যাক, দেশপ্রেম। ‘দেশে জন্মালেই দেশ আপন হয় না’, বলেন রবীন্দ্রনাথ (এই হয়েছে এক জ্বালা। এই বুড়োকে বাদ দিকে কিছুই গুছিয়ে বলবার জো নেই!)। দেশপ্রেমের প্রশ্ন আসলেই তাকে রক্ষা করার প্রশ্ন আসে। দেশে সকল শুভ সম্ভাবনাকে পালন করে বিকশিত করার প্রশ্ন আসে। তা করতে গিয়ে অসংখ্য নেতির সাথে লড়াই করা প্রশ্ন আসে। অতএব পালন-রক্ষণার্থ নেতির বা অশুভের বা বাধা-বিপত্তির সাথে লড়াই দেশপ্রেমের একটি শর্ত।<p>আবার ধরুন আপনি বইপ্রেমী লোক। আপনাকে বইয়ের যথাযথ রক্ষণাবেক্ষণ করতে হবে। তা করতে হবে পোকামাকড়, আর্দ্রতা ইত্যদির সাথে লড়াই করেই। কিম্বা আপনি বৃক্ষপ্রেমী মানুষ। আজ যে মহীরুহ চারা তাকে ছাগলে যাতে না মুড়োয় সেই ব্যবস্থাটি করাই তো আপনার প্রেমের প্রকাশ। অথবা, বন্ধুপ্রেমের কথাই ধরুন। বন্ধু বিপদে পড়লে আপনি নিশ্চয়ই তাকে রক্ষা করেন। ছাত্রাবস্থায় দরিদ্র প্রিয় বন্ধুটির পালনের ভারও নিয়েছেন নিশ্চয়ই। ঝগড়া-বিবাদ, মান-অভিমান নিশ্চয়ই হয়েছে। সেগুলোর নেতিকরণ অর্থাৎ সমাধান করেই বন্ধুত্ব অগ্রসর হয়েছে।<p>ভাতে উতোল এসে গেলো। আরেকটি চাল পরীক্ষা করি এবার। যুবক-যুবতীর ধ্বংসরহিত ভাববন্ধন। নরনারীর এমন প্রেম খুঁজে পাওয়া বিরল যা কিনা অসংখ্য প্রকার বাধাবিপত্তি মোকাবেলা করে অগ্রসর হয় নি (দু-একটি নিপাতনে সিদ্ধ ব্যতিক্রম থাকতে পারে)। কত না কাব্যকাহিনি, উপন্যাস, নাটক নির্মিত হয়েছে কেবল নরনারীর প্রেম নিয়ে। লাইলি-মজনু, শিরি-ফরহাদ, রোমিও-জুলিয়েট, রাধা-কৃষ্ণ আরো কত! কখনো প্রেমিকা সংকল্পবদ্ধ- ভয়বাধা সব অভয়মূর্তি ধরি পন্থ দেখায়ব মোর। কখনো লাইলির খোঁজে মজনু পাগলপারা। মরুপথে ক্যারাভান থেকে ক্যারাভানে খুঁজে বেড়াচ্ছে তার জান-ই-মন-এর দিশা। অথবা জুলিয়েটের আর্তি - “O Romeo, Romeo, wherefore art thou Romeo? Deny thy father and refuse thy name…”। সব প্রেমিকযুগলই পালন করে কিছু সংকল্প, স্বপ্ন ও আকাঙ্খা। পরস্পরকে রক্ষা করতে চায়, এমনকি জীবনের বিনিময়ে। সে সব আমরা সিনেমাতেও দেখি হামেশাই। আক্রান্ত নায়িকাকে রক্ষা করছে নায়ক অথবা নায়িকা দরিদ্র নায়ককে রক্ষা করছে তার দোর্দণ্ডপ্রতাপ ক্ষমতাবান পিতা ‘চৌধুরী সাহেবের’ রোষ থেকে।<p>অতএব, এ পর্যন্ত যা দেখা যাচ্ছে দেশপ্রেমই হোক আর লাইলি-মজনুর প্রেমই হোক, প্রেম হতে হলে বা প্রেম করতে হলে দুটো শর্ত মানতে হবে। এক, সম্পর্কটির আধারে বহুবিধ বিষয় পালন ও রক্ষণ করতে হবে। দুই, তা করতে গিয়ে বহু রকমের নেতির বিরুদ্ধে লড়াই করতে হবে। নইলে পাশ্চাত্যের অনুকরণে উপরিভাসা কিছু একটা হবে বটে, কিন্তু তা বাংলা ব্যুৎপত্তি সিদ্ধার্থ প্রেম হবে না। &hellip;<p class="readmore"><a href="/2015/06/04/%E0%A6%A4%E0%A6%BE%E0%A6%B0%E0%A7%87-%E0%A6%95%E0%A7%9F-%E0%A6%AA-%E0%A6%B0%E0%A7%87%E0%A6%AE.html">আরো পড়ুন <i class="fa fa-chevron-circle-right"></i></a></section></article><article class="preview"><header><h1 class="post-title"><a href="/2015/05/25/%E0%A6%85%E0%A6%A8-%E0%A6%AF-%E0%A6%9B%E0%A6%AC%E0%A6%BF%E0%A6%93-%E0%A6%86%E0%A6%81%E0%A6%95%E0%A7%8B.html">অন্য ছবিও আঁকো!</a></h1><div class="post-meta"><time class="post-date" datetime="2015-05-25 00:00:00 +0600">...</time></div></header><section class="post-excerpt"><p><p><em>এঁকো না কখনো স্বদেশের মুখ</em><br /> <em>তোবড়ানো গাল ভেঙে যাওয়া বুক</em><br /> <em>মরোমরো তার পরানভোমরা</em><br /> <em>বসে আঁকো, বসে আঁকো!</em><br /> <em>–কবীর সুমন</em><p>ক্ষুধার যে একটি যন্ত্রণা আছে এবং তা সে যন্ত্রণা যে সর্বসুখযন্ত্রণহর; তা প্রতি বক্‌ৎ-এ যারা পেটপুরে চর্ব্যচোষ্য খেয়ে বড় হয়েছেন তারা ঠিক বুঝতে পারবেন না। ক্ষুধা ও খাবার বিষয়ক আলোচনা তাই তাদের কাছে নিতান্তই হীন ও আতরাফ জাতের মনে হবে তাতে আশ্চর্য কী! কিন্তু আমি জন্ম নিয়েছি ও বেড়ে উঠেছি ক্ষুধার রাজ্যে। নিজে সে যন্ত্রণা খুব প্রত্যক্ষভাবে অনুভব করার সুযোগ না হলেও ক্ষুধা নামক প্রবৃত্তি যে মানুষের আছে এবং তার নিবৃত্তি যে অনিবার্য একটি প্রয়োজন; তা বিলক্ষণ উপলব্ধি করেছি। আমি অতএব, ক্ষুধা নিবৃত্তির পথে অশনি সংকেত পেলে যারপরনাই চঞ্চল হয়ে উঠি এবং সর্বমার্গ পরিত্যাজ্যতে উদরমার্গের শরণ নিতে বাধ্য হই। সেই চিত্তচাঞ্চল্য থেকেই লিখতে বসা।<p>আটকা পড়েছিলাম বয়রা বাজারে জামাই-এর চায়ের দোকানে। তুমুল বৃষ্টিতে। জামাই-এর ব্রিফ হিস্ট্রি অর্থাৎ সংক্ষিপ্ত ইতিহাসটি বলে নিই। জামাই এ অঞ্চলে জামাই হয়ে এসেছিলেন চাকরীর সন্ধানে। চাকরী-বাকরী না পেয়ে শেষে একটি চায়ের দোকান খুলে বসেন। হাতের গুণ ছিল, অচিরাৎ তিনি একজন গুণী চা-শিল্পী হিসেবে আবির্ভূত হন এবং রসিকজনের প্রিয়ভাজন হয়ে ওঠেন। তো, সেই দোকানে তুমুল বর্ষায় আটকে পড়েছি আমি আর মেহেদী ভাই। এককাপ কড়া লিকারের চায়ে চুক-চুক করে চুমুক দিতে দিতে মেহেদী ভাইকে বললাম, “ভাই, বিষয়টা কেমন ‘বসে আঁকো’ মার্কা হয়ে যাচ্ছে না?” ভাই বললেন, “কীরকম, কীরকম?” আমি বললাম, “এই যে আমরা শিল্প-সাহিত্য-চেতনা-দেশপ্রেম নিয়ে এত কথা বলছি, কিন্তু কদিন পরে চালের দরটা যে হু হু করে বাড়বে! তখন আমার মত লোক, এই মাগ্যির বাজারে কুল্লে দশটি হাজার টাকা আয় করতে যার কোষ্ঠ কঠিন হতে হতে মার্বেল-গুলি হয়ে যায়, তার কী উপায় হবে!” ভাই গম্ভীর হয়ে বললেন, “হুম।”<p>আমি আবার শুরু করলাম, “গেলো বছর বোরোর সময়ে ব্রি-বালাম আঠাশের সরকারি দর ছিল প্রায় এগারোশ’ টাকা আর রত্নার মত মোটা ধানের দর ছিল আটশ’ টাকা। সেবার সরকার ধানও কেনা শুরু করেছিল ঠিক সময়ে প্রায়। ফলে ধানের বাজার ছিলো রমরমা। চাষাভুষোর দলের মুখে সেবার হাসি দেখেছিলাম। গত একটা বছর তাই চালের দরও মোটামুটি সাধ্যের মধ্যে ছিল। কিন্তু এবার যে একেবারে উল্টো! গত হপ্তা থেকে সরকারের চাল কেনার কথা থাকলেও আজ মে মাসের ২৪ তারিখ পর্যন্তও চাল কেনার কোনো তোড়জোড় নেই। এদিকে হু হু করে শস্তার চাল ঢুকছে বাজারে ইন্ডিয়া থেকে। দর পড়ে যাওয়ার অজুহাত দেখিয়ে ফড়েরা জলের দরে ধান কিনে মহাজনের গুদামে ঢুকাচ্ছে। এরপর সব ধান যখন গুদামে ঢুকে যাবে, তখন চালের দাম আবার বাড়ালে কার সাধ্যি আর কমায়! উপসংহারে, আমার মহাবিপদ!”<p>শুনে ভাই বললেন, “শোন্ তাহলে-“। বলে যে কাহিনি বয়ান করলেন তা শুনে আমার চক্ষু চড়কগাছ। তলে তলে এত! সে কাহিনির অনুপুঙ্খ তথ্যাদি আমার মোটা মগজে ধরে রাখা দুষ্কর। তবে মূল ব্যাপারটা মোটামুটি এরকম। চালের বাজারের এই কলকব্জা নাড়ায় আসলে একশ্রেণীর ব্যবসায়ী। তাদের ভাইবেরাদররাই আবার সংসদে বসে। তাই ওইসকল ব্যবসায়ীর স্বার্থ রক্ষা করে চলা এই দেশনেতাদের বিশেষ কর্তব্য। চালের দরকার প্রতি বকৎ-এ। তাই এ জিনিসটাকে গুদোমে ভরে ফোঁটায় ফোঁটায় বাজারে ছাড়তে পারলে নিশ্চিত লাভ। সে লাভকে নিশ্চিত করতে ভাইবেরাদরের লাভের (Love) অন্ত নেই। কেননা, সে লাভের ঝড়তি-পড়তি তাদের থলেতেও জমা হয়। সবই তো ভাইবেরাদর! একেই নাকি বলে ‘সিন্ডিকেট’!<p>শুনে-টুনে আমি একটু মিইয়ে গেলাম। তারপরে পেলাম ভয়। কেন? না, কেবল আগামী সিজনে চালের দাম বাড়ার ভয় না, আরো বড় ভয়। শুনতে পাই এবার নাকি যে ধান ফলাতে প্রতি মণে ৭০০ টাকা খরচ হয়েছে, তা চাষী ৪০০-৪৫০ টাকায় বিক্রি করতে বাধ্য হচ্ছে বাজারের কলে পড়ে। তার নগদ টাকা দরকার। যে দোকানে অ্যাদ্দিন সদাই খেয়েছে, সে দোকানে একগাদা টাকা বাকি। পাম্পঅলাকে জলের টাকা দিতে হবে। টাকা পাবে সারের মহাজন। উপরি সার দেয়ার সময় ইউরিয়ার আকাল ছিল। সারের গায়ে তখন আগুন। সেই আগুন-দরই মহাজনের খাতায় লেখা। সব মিলিয়ে তার বড় ত্রিশঙ্কু অবস্থা। তাই চারশ’ হোক আর দুশ’ হোক সরকারের কেনার অপেক্ষায় না থেকে ধান তাকে বেচতেই হচ্ছে। কিন্তু ঢাল-তলোায়ার বিহীন নিধিরাম চাষার এ লড়াই আর কদ্দিন! রণে ভঙ্গ তো সে দিল বলে! হয় ধান চাষ ছেড়ে আর কিছু চাষ করবে, নয়তো শহরে এসে রিকশা চালাবে, মুটেগিরি করবে, ইট ভাঙবে। এইরকম একে একে সব ধানচাষী যদি চাষবাস থেকে উৎখাত হয় (হচ্ছে এবং আরো হবে, সবুর করুন), দেশে যদি একটি ধানের কণাও আর উৎপন্ন না হয়, তবে বিদেশ থেকে আসা শস্তার চাল কি আর শস্তা থাকবে? তখন প্রতি দানা চাল যদি আমদের সোনার দরে কিনতে হয়, আর কীইবা আমাদের করার থাকবে? চোখের সামনে পষ্ট দেখতে পাচ্ছি, আজকে যে চাল তিরিশ টাকায় কিনে খাচ্ছি কাল তা পঁয়তাল্লিশ টাকা হলো বলে। তাতেই আমার রীতিমত নাভিশ্বাস উঠে যাবে। কারণ, চুরি-চামারি তো আমার বাপ আমাকে শিখিয়ে যান নি, ইনকাম সাকুল্যে দশটি হাজার টাকা। সেটি তো আর বিশেষ বাড়ছে না। কিন্তু পরশু বা তরশু যখন চালের দাম চারগুণ হবে (হওয়াটা মোটেও অসম্ভব নয়, যদি দেশে চাষী না থাকে), তখন কী উপায় হবে! শিল্প-সাহিত্য-চেতনা-দেশপ্রেম তখন আমার কোন পিতৃপুরুষের ছেরাদ্দে লাগবে‌!<p>অতএব, বন্ধুগণ, ভাবুন। ভাবাটা জরুরী। বিপদটা আমার; কিন্তু আমার একলার না, সকলেরই। এই বাজার নামক দানবের যে জটিল অঙ্গসংস্থান, তার রূপটি সাধারণের কাছে তুলে ধরা দরকার। আমি গুণতে জানি না, খালি কম পড়লে টের পাই। সেই টেরটা পেয়ে যা বুঝেছি, তাই বললাম। যারা গুণতে জানেন তারা একটু গুণেটুনে বলুন। যারা অন্য আড্ডায় মশগুল, তারা একটু কান ফেরান, শুনুন। আপনাদের প্রতি গ্রাস ভাতের দোহাই, পাখি ও ফুল বিষয়ক আলোচনা মুলতুবি রেখে আপাতত ধানচাল বিষয়ে কথা বলুন। সুমনের যে গানটা দিয়ে শুরু করেছিলাম তারই শেষ লাইন কটা দিয়ে শেষ করি-<p><em>আমিও ভণ্ড অনেকের মত</em><br /> <em>গান দিয়ে ঢাকি জীবনের ক্ষত।</em><br /> <em>তবু বলি শোনো, দেখতে ভুলো না</em><br /> <em>অন্য ছবিও আঁকো!</em><br /> <em>অন্য ছবিও আঁকো!</em> &hellip;<p class="readmore"><a href="/2015/05/25/%E0%A6%85%E0%A6%A8-%E0%A6%AF-%E0%A6%9B%E0%A6%AC%E0%A6%BF%E0%A6%93-%E0%A6%86%E0%A6%81%E0%A6%95%E0%A7%8B.html">আরো পড়ুন <i class="fa fa-chevron-circle-right"></i></a></section></article><nav class="pagination" role="pagination"> <a class="newer-posts" href="/"><i class="fa fa-chevron-circle-left"></i> পরবর্তী</a> <span class="page-number">পৃষ্ঠা ২ (মোট ৪পৃষ্ঠা)</span> <a class="older-posts" href="/page3/">পূর্ববর্তী <i class="fa fa-chevron-circle-right"></i></a></nav></nav></div></main><footer class="site-footer"><div class="inner"><section class="footer-description">আমি খুবই সহজ মানুষ। সোজা ভাবি, সোজা চলি, সোজা বলি, সোজা লিখি। কারো চিত্তবিনোদনের কোনো অভিপ্রায় নেই। যা কিছু লিখি তা আমার হৃদয়ের ছেঁড়া ছেঁড়া কথা। স্বীকারোক্তি।</section><section class="copyright">&copy; ২০১৬ <a href="/">স্বীকারোক্তি</a>। সর্বসত্ব সংরক্ষিত।</section><section>নির্বাণ থিমটি<a href="http://uroybd.github.io/"> উৎসব রায়</a> কর্তৃক</section><section class="poweredby"><a class="icon-ghost" href="http://ghost.org/"><span class="hidden">Ghost</span></a> এর Vapor থিম থেকে পরিবর্ধিত।</section></div></footer><a href="javascript:" id="return-to-top"><i class="fa fa-chevron-up" aria-hidden="true"></i></a>
