---
published: true
orig_date: 2017-06-01 10:54:29 +0600
date: 2017-06-18 00:16:16 +0600
location: "গুলশান, ঢাকা"
title: "নিওলিথ"
layout: post
tags: ["কবিতা", "বৃষ্টি"]
---
দূরে দূরে ঘুরে ঘুরে বৃষ্টিতে ভেজে-
প্রস্তরীভূত জ্যোৎস্নার থেকে কুঁদে বের করা
তোমার শরীর, নিওলিথ।
সে কেবল প্রবলতা জানে,
সেই মেঘ-
সে কেবল ঝরোঝরো
আমাদের সামগ্রিক পতনের রেশ বুকে নিয়ে
ঝরে যায় যূথবদ্ধ।
ভিজে যায় তোমার শরীর, নিওলিথ।
অরণ্যানীর থেকে বহুদূরে এইসব পাথরের সারি,
রডের পাঁজর-
এই সব নিস্প্রয়োজন অতিকায় দেহ ঘিরে আলো-
আমাদের সুখ থেকে বহুদূরে আত্মমগ্ন ধ্যানী।
সেখানে আদিম মেঘ ঝরে যায় মাদলের তালে আর-
ভিজে যায় তোমার শরীর, নিওলিথ।