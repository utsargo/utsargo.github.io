<!DOCTYPE html> <script> var host = "utsargo.github.io"; if ((host == window.location.host) && (window.location.protocol != "https:")) window.location.protocol = "https"; </script><meta http-equiv="Content-Type" content="text/html" charset="UTF-8" /><meta http-equiv="X-UA-Compatible" content="IE=edge,chrome=1" /><meta property="fb:app_id" content="1640233499610451" /><title>স্বীকারোক্তি - শতং বদ মা লিখ</title><meta property="og:type" content="website" /><meta property="og:title" content="স্বীকারোক্তি - শতং বদ মা লিখ" /><meta property="og:description" content="শতং বদ মা লিখ" /><meta name="description" content="শতং বদ মা লিখ" /><meta property="og:image" content="/images/weblogo.jpg" /><meta name="HandheldFriendly" content="True" /><meta name="MobileOptimized" content="320" /><meta name="viewport" content="width=device-width, initial-scale=1.0, user-scalable=no" /><meta property="og:url" content="/page3/" /><link rel="stylesheet" type="text/css" href="/css/normalize.css" /><link rel="stylesheet" type="text/css" href="/css/screen.css" /><link rel="stylesheet" type="text/css" href="/css/monokai.css" /><link href="https://fonts.googleapis.com/earlyaccess/notosansbengaliui.css" rel="stylesheet"/> <script> (function(i,s,o,g,r,a,m){i['GoogleAnalyticsObject']=r;i[r]=i[r]||function(){ (i[r].q=i[r].q||[]).push(arguments)},i[r].l=1*new Date();a=s.createElement(o), m=s.getElementsByTagName(o)[0];a.async=1;a.src=g;m.parentNode.insertBefore(a,m) })(window,document,'script','https://www.google-analytics.com/analytics.js','ga'); ga('create', 'UA-67386050-1', 'auto'); ga('send', 'pageview'); </script><header id="site-head"> <a id="blog-logo" href=""><div class="bloglogo" style="background: url(/images/logo.png)"></div></a><h1 class="blog-title"><a href="">স্বীকারোক্তি</a></h1><h2 class="blog-description">শতং বদ মা লিখ</h2><nav class="menu" role="nav"><ul><li>চিন্তা<li><a href="/about/">আমি</a><li><a href="/archive/">স্মৃতি</a></ul></nav></header><main class="content" role="main"><article class="preview"><header><h1 class="post-title"><a href="/2015/05/19/%E0%A6%AC-%E0%A6%B0%E0%A6%BE%E0%A6%B9-%E0%A6%AE%E0%A7%80%E0%A6%B6%E0%A6%BE%E0%A6%95.html">ব্রাহ্মী শাক</a></h1><div class="post-meta"><time class="post-date" datetime="2015-05-19 00:00:00 +0600">...</time></div></header><section class="post-excerpt"><p><p>শিল্পীরা বড় বড় ওস্তাদের নাম নেয়ার সময়, তাদের গান গাইবার সময় কানে হাত ছোঁয়ান। যেমন, কোনো শিল্পী যদি মিঞা-কি-মল্লার গান, তবে আগে কানে হাত ছুঁইয়ে নেন। এটা একপ্রকার বিনয় প্রকাশ- “যে গান ওস্তাদের ওস্তাদ মিঞা তানসেন সৃষ্টি করেছেন, গেয়েছেন; তা আমি গাওয়ার দুঃসাহস করছি।” আমিও তেমনি কোনো প্রসঙ্গে আমার ওস্তাদ সৈয়দ মুজতবা আলীর নাম নিলে কানে হাত ছোঁয়াই- যে বিষয়ে রসরাজ সৈয়দ মুজতবা আলী লিখে গেছেন সে বিষয়ে আমিও ক্বচিৎ-কদাচিৎ দু-এক বাক্য লিখবার দুঃসাহস করি।<p>ওস্তাদ বলেন, খাদ্যবীণার ছয়টি তার। তাঁর লেখায় অবশ্য টক, ঝাল, মিষ্টি, তিতে ও নোনতা স্বাদের উল্লেখ পাই। ষষ্ঠ তারটি যে কী, তা তিনি লিখে যান নি। আমি হিসেব করে দেখলাম ষষ্ঠ তারটি হলো কটু বা কষ্টা স্বাদ। এই ছয়টি তারের মধ্যে পূর্ববাংলা, মানে বাংলাদেশের রান্নায় তিনটি স্বর মূখ্য- টক, ঝাল, তিতে। ওস্তাদ লিখব লিখব করেও বাঙালী রসনা নিয়ে বিশেষ কিছু লেখেন নি, যত লিখেছেন মোগলাই রান্না নিয়ে। বোধকরি দীর্ঘকাল পূর্ববাংলার বাইরে শান্তিনিকেতনে ও ততঃপর নানা প্রবাসে থাকায় এ বিষয়ে তাঁর আর লেখা হয়ে ওঠে নি। বিপরীতক্রমে, আমি খাঁটি চাঁড়াল বংশোদ্ভূত, নিজের এলাকার বাইরে জগৎ আছে তা বিশ্বাস করতে কষ্ট হয়, বদহজমের ভয়ে মোগলাই রান্না বেশি খেতে সাহস করি না, বরং এই বাংলার চাষাভুষোর রান্নাই আমার প্রধান খাদ্য। তাই বাংলার রসনা নিয়ে একান্তই নিজের অভিজ্ঞতার উপরে ভর করে দু-চারটি কথা মাঝে মাঝে বলার চেষ্টা করি।<p>পদ্মার ভাটিতে গড়ে ওঠা ভূমির একটি বিশেষ বৈশিষ্ট্য আছে। এ অঞ্চলে যে বহুল প্রকারের শাকপাতা আপনাআপনি জন্মে তা দুনিয়ার আর কোথাও জন্মায় কিনা আমার জানা নেই। তাই শাকপাতা খাওয়ার ব্যাপারে এতদঞ্চলের মানুষের (বিশেষত তাদের যারা খুব বেশি ভদ্দরলোক নন) অভ্যাস বাংলাদেশের আর কারো সাথে মেলে না। হেলঞ্চ, মালঞ্চ, নটে, কাঁটানটে, ছেঁচি, ভাইতো, কলমি, আমরুলি, থানকুনি, গিমি, ব্রাহ্মী, কাঁথাছেড়া বা কাঁথাবুচুড়ে, হরেকরকম কচুশাক– এরকম অজস্র প্রকারের শাক এ তল্লাটে আপনিই জন্মায়। চাষফাষ বিশেষ করা লাগে না। প্রত্যেকটি শাকের আবার একাধিক জাতও আছে। তাদের মধ্যে রয়েছে স্বাদের অতিসূক্ষ্ম তারতম্য।<p>যা হোক, এতখানি ভূমিকা করলাম যে জন্যে সেইটে এবার বলে ফেলি। আজকে দুপুর রোদে বাড়ি ফিরে গরমে কাহিল অবস্থা। খিদেয় মাথা ভোঁ ভোঁ করছে, অথচ মুখে রুচি নেই একটুও। খেতে বসে জানে পানি পেলাম। ব্রাহ্মী শাক! শাকমাত্রই আমার প্রিয় বস্তু। তবে এ শাকটি একটু বেশিই প্রিয়। রুচি উৎপাদনে এর তুলনা হয় না। ভাজা ব্রাহ্মী শাক থেকে একপ্রকার ঘিয়ের মত সুঘ্রাণ বের হয়। শাকটি তিতে গোত্রভুক্ত। কবিরাজরা বলেন এই শাকে নাকি স্মৃতিশক্তি বাড়ে। তার প্রত্যক্ষ প্রমাণ আমি অবশ্য পাই নি। কারণ, ছোটবেলা থেকেই এ শাক আমি খাই, কিন্তু আজ পর্যন্ত পরীক্ষার খাতায় একটি প্রশ্নের উত্তরও আমি হুবহু মুখস্ত লিখতে পারি নি। ভুলে যাওয়ার ব্যাপারে আমার দক্ষতা বন্ধুজনের কাছে অবিদিত নয়। তবে খেতে ভালো এবং রুচিকর তাতে কোনো সন্দেহ নেই। প্রকৃতির প্রতিকূল পরিবেশে লড়াই করে বাঁচতে গিয়ে বহুরকম পুষ্টি উপাদানও এই বিরুৎ তার দেহে সঞ্চয় করে, তাতেও কোনো সন্দেহ নেই। সবচেয়ে বড় কথা, এক্কেবারে মুফতে, মানে মাগনা পাওয়া যায়। একটি পয়সা খরচ করতে হয় না ব্রাহ্মী শাক জোগাড় করার জন্য। আর কী চাই! &hellip;<p class="readmore"><a href="/2015/05/19/%E0%A6%AC-%E0%A6%B0%E0%A6%BE%E0%A6%B9-%E0%A6%AE%E0%A7%80%E0%A6%B6%E0%A6%BE%E0%A6%95.html">আরো পড়ুন <i class="fa fa-chevron-circle-right"></i></a></section></article><article class="preview"><header><h1 class="post-title"><a href="/2015/05/17/%E0%A6%A8%E0%A6%9F%E0%A7%87%E0%A6%B6%E0%A6%BE%E0%A6%95.html">নটে শাক</a></h1><div class="post-meta"><time class="post-date" datetime="2015-05-17 00:00:00 +0600">...</time></div></header><section class="post-excerpt"><p><p>আমার কথাটি ফুরোলো, নটে গাছটি মুড়োলো। সব গল্পের শেষে ওই এককথা। মাকে একদিন গল্পের শেষে জিগ্যেস করলাম, “নটে গাছ কী গো মা?” মা হেসে বললো, “কাল দেখাব।” পরদিন দেখি কোত্থেকে যেন একঝুড়ি শাকপাতা খুঁটে এনেছে। তার থেকে একটা তুলে বললো, “এ হলো নটেশাক।” আজো পষ্ট মনে আছে, সেই নটেশাক ভেজে এক চামচ ঘি দিয়ে মেখে ভাত খাইয়ে দিয়েছিল মা। সে সোয়াদ আমি এখনো ভুলতে পারি না। এরপর নটেশাক আরো অজস্রবার খেয়েছি। কিন্তু সেই অমৃততুল্য স্বাদ আজ আবার পেলাম। নটেশাক ভাজি আর এক চামচ আচারের তেল। গুটি আমের আচার। কী মধুর, কী মমতাময় মোলায়েম সে আস্বাদ! তাকে জিহ্বা দিয়ে গ্রহণ করা চলে না, গ্রহণ করতে হয় হৃদয় দিয়ে। অন্ত্রের পাচক রসে তা জীর্ণ হয় না, তাকে জীর্ণ করতে হয় অন্তরের জারক রসে। তার মূল্য কেবল পুষ্টিতে নয়, তার আসল মূল্য তুষ্টিতে। &hellip;<p class="readmore"><a href="/2015/05/17/%E0%A6%A8%E0%A6%9F%E0%A7%87%E0%A6%B6%E0%A6%BE%E0%A6%95.html">আরো পড়ুন <i class="fa fa-chevron-circle-right"></i></a></section></article><article class="preview"><header><h1 class="post-title"><a href="/2015/05/16/%E0%A6%95%E0%A6%A6%E0%A6%B2%E0%A7%80%E0%A6%AA%E0%A7%81%E0%A6%B7-%E0%A6%AA-%E0%A6%93-%E0%A6%97%E0%A6%BE%E0%A6%9B%E0%A6%AA%E0%A6%BE%E0%A6%81%E0%A6%A0%E0%A6%BE.html">কদলীপুষ্প ও গাছপাঁঠা</a></h1><div class="post-meta"><time class="post-date" datetime="2015-05-16 00:00:00 +0600">...</time></div></header><section class="post-excerpt"><p><p>হাঁসফাঁস লাগছে। বাড়িঅলার ব্যাটার বউ মোচার ঘণ্ট রেঁধে দিয়ে গিয়েছিলো। খেয়েই বুঝলাম দয়া কলার মোচা! সর্বপ্রকার মোচার মধ্যে দয়াকলার মোচাই সবচেয়ে সুস্বাদু। এর পরেই আছে কাঁঠালি কলা, ঠোঁটে কলা আর জিন কলার মোচা। তবে কাঁচকলার মোচাটা বিচ্ছিরি। তিতকুটে। আর যাই হোক শ্রীমতির রান্নার হাতটি বেড়ে। মোচাটা জমিয়েছেন ভালো। তবে স্নেহটা (মানে তেলটা) একটু বেশি পড়ে যায়, এই যা (কাঁচা বয়েস, তা তো একটু পড়তেই পারে)। তবে কালে কালে বড় শিল্পী হবেন তাতে কোনও সন্দেহ নেই।<p>খানিকটা এঁচোড় ছিল ঘরে। চিংড়ি দিয়ে কষা হবে বলে রাখা। ও মা! এক রাতের মধ্যে দেখি পেকেটেকে হলদে হয়ে গেছে! তার কোষগুলো ফেলে দিয়ে শুধু বিচিগুলো আলু দিয়ে একটা দম মত হয়েছে। সাথে ডাঁটা দিয়ে মটরের ডাল। শেষে অম্বল। আমের। এখানেই শেষ নয়। সব কিছুর সাথে সেই মৌরলা মাছ আর চিংড়ি ডুবো তেলো পাঁপড়ের মত করে ভেজে তোলা। কামড় দিয়ে খাওয়ার জন্য। আহা! কোথায় স্বর্গ, কোথায় নরক, কে বলে তা বহুদূর? শেষে সর্বরসের নির্যাসসমৃদ্ধ সুরুয়াটুকু এক চুমুকে সাবাড় করে টলতে টলতে উঠে দাঁড়ালাম। একেই বলে ‘উকুন মারা খাওয়া’‒ পেটে উকুন রেখে চাপ দিলে পটাস করে ফেটে যাবে। &hellip;<p class="readmore"><a href="/2015/05/16/%E0%A6%95%E0%A6%A6%E0%A6%B2%E0%A7%80%E0%A6%AA%E0%A7%81%E0%A6%B7-%E0%A6%AA-%E0%A6%93-%E0%A6%97%E0%A6%BE%E0%A6%9B%E0%A6%AA%E0%A6%BE%E0%A6%81%E0%A6%A0%E0%A6%BE.html">আরো পড়ুন <i class="fa fa-chevron-circle-right"></i></a></section></article><article class="preview"><header><h1 class="post-title"><a href="/2015/05/13/%E0%A6%98%E0%A6%BE%E0%A6%9F%E0%A6%95%E0%A7%8B%E0%A6%B2.html">ঘাটকোল, মায়াচেলা ও অন্যান্য</a></h1><div class="post-meta"><time class="post-date" datetime="2015-05-13 00:00:00 +0600">...</time></div></header><section class="post-excerpt"><p><p>দু-এক ফোঁটা বৃষ্টির জল পড়লেই তারা মাথা তুলে দাঁড়ায়। তিনকোনা চকচকে পাতা নিয়ে। কিছুদিন যেতে না যেতেই সব সোমত্থ লকলকে ডাঁটা। মাথায় সেই তিনকোনা চকচকে পাতা। কেউ বলে ঘাটকুল, কেউ বলে ঘাটকোল। কচুবংশীয় এ শাকটি আমার আশৈশবের প্রিয় বস্তু। মূলত ভর্তা খেতে হয়। চিংড়ির সাথেই জমে ভালো। কারো কারো মতে এর নানাবিধ ঔষধি গুণাগুণ আছে। যেমন, ঘাটকোল ভর্তা খেলে নাকি গায়ের ব্যথা-বিষ সেরে যায় (আপসোস! মনেরটা সারে না)। আমার গায়ে তেমন বিষব্যথা কোনোকালেই হয় নি, তাই সেটা পরখ করে দেখার সুযোগ ঘটে নি। তবে খেতে যে অমৃততুল্য (এবং অপরাপর কচুজাতীয়দের মত এরও যে কিছু পুষ্টিগুণ আছে) তাতে কোনো সন্দেহ নেই। অবশ্য, ঝাঁঝটা যাদের সহ্য হয় না এবং যাদের অহেতুক ‘কচুভীতি’ আছে যারা খাদ্যাখাদ্য বিষয়ে ইংরেজিতে যাকে বলে ‘জাজমেন্টাল’, তারা হয়তো ভিন্ন কথা বলবেন। কিন্তু যে কোনো সংস্কারবর্জিত সুরসিক রসনাবিলাসী আমার সাথে একমত হবেন, সে কথা হলপ করে বলতে পারি। মাইকেল বাংলাভাষা নিয়ে নিজের নির্বুদ্ধিতার জন্য আক্ষেপ করে বলেছিলেন‒ কেলিনু শৈবালে ভুলি কমল কানন। কথাটা বাংলার বনে-বাদাড়ে বেড়ে ওঠা অজস্র প্রকারের শাকলতার ক্ষেত্রেও খাটে। ‘আঁচল ভরিয়া’ কত যে মণিরত্ন সে ‘ধরিয়া’ রেখেছে, তার ‘রূপখনি’ সম্পূর্ণ আবিষ্কার করা এ অর্বাচীনের কর্ম নয়। আপসোসের বিষয় হলো, যে মা-মাসি-পিসি-খুড়ী শ্রেণী এ বিষয়ে সম্যক জ্ঞান রাখতেন, যাদের পূণ্যস্পর্শে এইসকল বুনো পত্র-পুষ্প-লতা-স্কন্দ বেহেশ্‌তি চিজে পরিণত হতো, সেই শ্রেণীটি ক্রমশ বিলুপ্ত হতে চলেছে। আমি যেন তাই মধুকবির মত স্বপ্নাদেশ পাই‒ ওরে বৎস, শোন, মাতৃকোষ রতনের রাজি ইত্যাদি; এবং দত্তকূলোদ্ভব কবির মতই সেই আদেশ মাথা পেতে নিয়ে বলি‒ মধুহীন কোরো না গো তব মনকোকনদে।<p>পুনশ্চঃ কেবল ঘাটকোল দিয়ে আজকের রসনাপর্ব সমাপ্ত করলে কচু জাতির প্রতি আমার সাতিশয় পক্ষপাতিত্ব প্রকাশ পায়। কেননা আজকের অন্য পদটিও ঘাটকোলের চেয়ে কিছু অংশে কম যান না। মৌরলা, এ অঞ্চলে যার নাম মায়াচেলা সেটি রসিকজন মাত্রই এক নামে চেনেন। স্বচ্ছশরীরিণী এ মাছটি স্বাদে এবং গুণে অতুলনীয় বলা চলে। আজকে সক্কাল বেলা উঠে গেছিলাম বাজারে। বোশেখ মাস। মাছের আকাল। সারা বজারময় কুৎসিত তেলাপিয়া কিলবিল করছে। তারই মধ্যে একটা থালিতে রূপোর মত চকচকে এ মাছ কয়টার দিকে আমার চোখ আপরাধীর সন্ধানে থাকা ঘুষখোর পুলিশের চোখের মত আটকে গেল। সাইজেও সচরাচর যেমন মায়াচেলা পাওয়া যায় তার চেয়ে বেশ বড়। আমার মায়ের ভাষায় ‘চলা চলা’। সেই চলা চলা মায়াচেলা উপযুক্ত মূল্যে খরিদ করে বাড়ি চলে আসলাম। আগের দিন রাতে ডাঁটা শাক কিনেছিলাম, জাত ও লক্ষণ বিচারে তা সুমিষ্ট হওয়ার কথা (হয়েছেও তাই)। সেই ডাঁটা দিয়ে এই চলা চলা চেলা মাছের একটা লম্বা ঝোল হলে কেমন হবে তা ভাবতে গিয়েই আমি কিশোর বয়সের প্রেমের মত পুলকিত হয়ে উঠছিলাম। অবশেষে ঠিক দুপ্পরবেলা (যখন ভূতে মারে ঢেলা) সেই বহু প্রতীক্ষিত অতুল রসদ আস্বাদনের সুযোগ ঘটল। কী বলব মশাই! আমার মাকে একটা নোবেল দেয়া উচিৎ এ হেন উদর-শান্তি বিধান করার জন্য। মুখে দিয়েই মনে মনে প্রিয় একটি ঋক উচ্চারণ করলাম‒ মধুবাতা ঋতায়তে ইত্যাদি (এ ঋকে আলো, বাতাস, নদী, গাছ, ঊষা, সন্ধ্যা সবকিছু মধুময় হওয়ার আকাঙ্খা প্রকাশ পেলেও মাছের কোনো উল্লেখ নেই। তখনকার আর্যরা বোধহয় মাছ খেতে জানত না)। &hellip;<p class="readmore"><a href="/2015/05/13/%E0%A6%98%E0%A6%BE%E0%A6%9F%E0%A6%95%E0%A7%8B%E0%A6%B2.html">আরো পড়ুন <i class="fa fa-chevron-circle-right"></i></a></section></article><article class="preview"><header><h1 class="post-title"><a href="/2015/05/06/%E0%A6%A1%E0%A7%81%E0%A6%AE%E0%A7%81%E0%A6%B0.html">ডুমুর</a></h1><div class="post-meta"><time class="post-date" datetime="2015-05-06 00:00:00 +0600">...</time></div></header><section class="post-excerpt"><p><p>কদিন ধরেই মনটা আনচান করছিল। এ গরমকালটা বড্ড বেরসিক। মাছ তো খাওয়া যাবে না। বোশেখ মাস। এখন মাছ খেলে সারাবছর খাবো কী! তরিতরকারিও সুলভ নয়। পেটে চরা পড়ে যাবার কায়দা। জিহ্বা আড়ষ্ট হয়ে আসে। মুখের কথায় মিষ্টতা যায় কমে। এহেন নাজুক অবস্থায় যার জন্য পেট চুঁই চুুঁই করছিল, সে বস্তু আবার সেরদরে বাজারে মেলে না। ক্বচিৎ-কদাচিৎ মেলে। সেদিন স্নেহপ্রতিম স্যাঙাৎ রনির বাড়ি গিয়ে চোখ আটকে গেল সে জিনিসের দিকে। রনি একগাল হেসে বললো, “পৌঁছে যাবে।” কাল সকালে দেখি বাড়ি বয়ে এসে দিয়ে গেছে আমার ভাইটি। ডুমুর।<p>বাঙাল মুলুকে দুই ধরণের ডুমুর আমার চেনা। একটি হলো জগডুমুর। জগ এসেছে যজ্ঞ থেকে। যজ্ঞকর্মে এ গাছের ডাল লাগে। তাই এরকম নাম। এ ডুমুরগুলো আকারে বেশ বড় বড় হয়। খেতেও মন্দ নয়। তবে সবাই খায় না। আর হলো সাধারণ পাতি ডুমুর। এটিই এদেশে বহুল প্রচলিত ও জনপ্রিয়। খুবই সুস্বাদু ও উপাদেয় বস্তু। ডালের সাথে চাক চাক করে ডুবো তেলে ভাজা ডুমুরের মত জিনিস খুব কমই আছে। আজকে রান্না হয়েছিল মাঝারি আকারের চিংড়ি সহযোগে। এ বিরস বৈশাখে বহুদিন পর রসনা তৃপ্ত হলো খানিকটা। উদরও। &hellip;<p class="readmore"><a href="/2015/05/06/%E0%A6%A1%E0%A7%81%E0%A6%AE%E0%A7%81%E0%A6%B0.html">আরো পড়ুন <i class="fa fa-chevron-circle-right"></i></a></section></article><nav class="pagination" role="pagination"> <a class="newer-posts" href="/page2/"><i class="fa fa-chevron-circle-left"></i> পরবর্তী</a> <span class="page-number">পৃষ্ঠা ৩ (মোট ৪পৃষ্ঠা)</span> <a class="older-posts" href="/page4/">পূর্ববর্তী <i class="fa fa-chevron-circle-right"></i></a></nav></nav></div></main><footer class="site-footer"><div class="inner"><section class="footer-description">আমি খুবই সহজ মানুষ। সোজা ভাবি, সোজা চলি, সোজা বলি, সোজা লিখি। কারো চিত্তবিনোদনের কোনো অভিপ্রায় নেই। যা কিছু লিখি তা আমার হৃদয়ের ছেঁড়া ছেঁড়া কথা। স্বীকারোক্তি।</section><section class="copyright">&copy; ২০১৬ <a href="/">স্বীকারোক্তি</a>। সর্বসত্ব সংরক্ষিত।</section><section>নির্বাণ থিমটি<a href="http://uroybd.github.io/"> উৎসব রায়</a> কর্তৃক</section><section class="poweredby"><a class="icon-ghost" href="http://ghost.org/"><span class="hidden">Ghost</span></a> এর Vapor থিম থেকে পরিবর্ধিত।</section></div></footer><a href="javascript:" id="return-to-top"><i class="fa fa-chevron-up" aria-hidden="true"></i></a>
