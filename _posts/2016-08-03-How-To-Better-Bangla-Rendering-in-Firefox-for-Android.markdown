---
published: true
date: 2016-08-03 22:40:46 +0600
title: "How To: Better Bangla Rendering in Firefox for Android"
layout: post
tags: ["যন্ত্রচারী", "How to", "Firefox", "বাঙলা ফন্ট"]
comments: true
excerpt_separator: <!--more-->
---
ফায়ারফক্স ৪৮ বেরনোর সময় দেখা গেলো ফায়ারফক্সে মাল্টিপ্রোসেসিঙ যুক্ত হয়েছে। আমার ব্যক্তিগত অভিজ্ঞতা ছিল ফায়ারফক্স দিনে দিনে ভারী ও আনরেস্পন্সিভ হচ্ছিল, যেজন্য মূলত গুগল ক্রোমে শিফট করা। এই আপডেটের পর ফায়ারফক্সের মেমরি ইউজেস ব্যবহারের ওপর নির্ভরশীল হবে। মোস্ট ইম্পর্ট্যান্টলি, আগের থেকে অনেক রেস্পন্সিভ দেখতে পাচ্ছি। স্বাভাবিকভাবেই আমার ফোনেও ফায়ারফক্স ইন্সটল করলাম। এখানেও ক্রোমের চেয়ে ফাস্ট এবং রিসোর্স ফ্রেন্ডলি। সমস্যা হচ্ছে বাঙলা ফন্টটা ভালো দেখাচ্ছিল না। পড়ার অযোগ্য না, তবে আমার রুচিতে বাধে। বাধ্য হয়ে সেটিঙস ঘাঁটলাম, এ্যাডঅন খুঁজলাম এ্যাডভান্সড ফন্ট সেটিঙসের মত কিছুর জন্য। আশাহত হলাম। অবশেষে, `about:config` এ গিয়ে ঠিক করে নিলাম। আপনি যদি এই পোস্ট পড়তে শুরু করেন, আমি ধরে নিচ্ছি আপনিও একই সমস্যায় আছেন। সুতরাং, কাজ শুরু করে দিন, এড্রেসবারে লিখুন `about:config` এবং কনফিগারেশন পেজে ঢুকুন। এবার দেখেবন অনেক অনেক কনফিগারেশন প্যারামিটার আছে এখানে। প্লাস বাটন চেপে নতুন প্যারামিটার যোগ করতে হয়। প্লাস চাপুন তারপর 'Name' এর জায়গায় লিখুন `font.name.serif.x-beng` এবং দেখুন নেমের ডানপাশে লেখা আছে `Boolean`, ওটা প্যারামিটার টাইপ, ওটায় চেপে `String` সিলেক্ট করুন, অর্থাৎ, এই প্যারামিটারের টাইপটা হলো স্ট্রিং। এবার আপনার এন্ড্রয়েডের ডিফল্ট ফন্টটা দিন ভ্যালুর জায়গায়, আমার ক্ষেত্রে ছিল `Noto Sans Bengali`। এটার মতই আরো ২টি রুল যোগ করতে হবে। মোট তিনটি রুল নীচে টেবিলে দিচ্ছি:
<!--more-->
| Name | Type | Value | 
| --------------------- | ----- | ------------- |
| font.name.serif.x-beng | String | Noto Sans Bengali |
| font.name.sans-serif.x-beng | String | Noto Sans Bengali |
| font.name.monospace.x-beng | String | Noto Sans Bengali |

ব্যাস! ফায়ারফক্স ফর এন্ড্রেয়েডে পেয়ে যাবেন ঝকঝকে ফন্ট! :)
