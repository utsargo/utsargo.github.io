---
published: true
date: 2016-12-03 03:01:36 +0600
title: "তুমি নেই"
layout: post
tags: ["কবিতা", "প্রেম", "বিষাদ"]
--- 
সূর্য অথবা চাঁদ এবং নাক্ষত্রিক সামগান নেই।
আলো বা অন্ধকার,
প্রবল ঔজ্জল্য থেকে নিকষ সুপ্তি, নেই।
স্রোত নেই, বুকের ভেতর নেই ধরে রাখা সমুদ্রনিনাদ।
সুগভীর ঘুম থেকে বুক ধড়ফড় জেগে ওঠা
অথবা নিদ্রাহীন রাত নেই।
প্রবল কামনা নেই, স্থিতধী প্রাজ্ঞ বোধি নেই।
সে এক অস্থিরতা, সে এক ঝড়ের মত
আমি তার সবটা জানিনা, বুঝিনা কিছুই-
স্বত্তাজুড়ে অবিমিশ্র শুধু 'নেই',
তুমি নেই
তুমি নেই
তুমি নেই...