---
published: true
date: 2015-09-13 09:41:46 +0600
title: "বেগুনী ফুল"
layout: post
tags: [লেখালেখি, প্রেম, কবিতা]
comments: true
---
বুনো লতা
অগভীর কথারা সহজে
বেড়ে ওঠে পথে পথে বিনা পরিচর্যায়।
বৃষ্টি এলেই বেগুনি ফুলের দেখা মেলে।
কথাগুলো কোথা থেকে নীরবতা ধার করে চুপ।
কার্নিশঘেঁষা জল কার কথা কার ব্যথা ধরে?

আমি খুব বেগুনি ফুলের মত
সহজে মাড়ানো যায়-
মাড়ানো যায়না সহজেই।
এড়ানো যায়না জেনো!
পথের পাশের ফুল
ছিঁড়ে নিলে ছিঁড়ে নেয়া যায়
তারসাথে রক্তাভ তোমার হৃদয়।
আমি খুব বেগুনী ফুলের মত
ফুলগুলো নীরবতাস্নাত।

২০১৪-০৭-২৯ ১৭:৩৬
খুলনা
