---
title: "মেঘের গল্প"
date: 2015-09-25 20:45:12 +0600
published: true
layout: post
tags:
- কবিতা
- লেখালেখি
- প্রেম
comments: true
---
মেঘের রঙে আঁক এঁকেছি
বুকের কাছে অন্ধকারে।
আহা এই শহরটা মৌন ভীষণ
আমার কথার অর্থ জানে?

পায়ের নীচে ঘুম বুনেছি,
ঠোঁটের কাছে উষ্ণতায়-
পাঁজর থেকে নোনা শরীর
নিঙড়ে দিলাম, নিমগ্ন এক
রাতের মতই শুদ্ধতা।

কাঁচের আকাশ হাত বাড়িয়ে
ছুঁয়ে দেখি সবকিছুই
মিথ্যে লাগে মিথ্যে ভীষণ,
শুধু যে এই স্কাইস্ক্রাপার-
বুকের কাছে আগলে রাখে
ব্যথার মত অশ্বত্থ
ফাটলে তার নিবিড় বোনা
কংক্রিটেরই ভালোবাসা
সত্যি জানে বুকের কাছে
মেঘলা রঙের গল্পটায়
কতটা জল জমিয়ে রাখা
কতটা তার সত্যতা।

Sep 25, 2015, 8:37 PM
ঢাকা
