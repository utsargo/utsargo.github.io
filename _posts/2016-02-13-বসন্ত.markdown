---
published: true
date: 2016-02-13 13:51:00 +0600
layout: post
title: "বসন্ত"
comments: true
published: true
tags: ["লেখালেখি","কবিতা","প্রেম"]
---
এক বসন্ত মেঘের ছায়ায় শীতল আমার।
এক বসন্তে কালবোশেখির গান শুনেছি।
এক বসন্ত অকাল বাদল হয়েই ঝরে,
এক বসন্ত অন্ধকারের গভীরে ডুব।
আর বসন্তে তোমার প্রথম পেলাম দেখা।

আমিই তোমার হাত ধরেছি?
ভুল বলেছি? তুমিই প্রথম হৃদয় ছুঁলে?
শীতল মেঘে জ্বললো প্রদীপ সূর্য নামে।
কালবোশেখির বক্ষে তুমি সুর জাগালে।
অকাল বাদল ফুল ফোটলো যত্রতত্র পথের পাশে।
অন্ধকারের চাদর জুড়ে নকশা আলোর।
সেই বসন্তে আমিই হলাম নতজানু।
আবারও ভুল? যেচেই হলে ভিক্ষা আমার।

সেই বসন্ত আবার এখন আসছে ফিরে।
বর্ষা এবং শীতের শেষে
এই বসন্তে তোমার পাবো দেখা আবার।
