---
title: "আশ্বাস"
date: 2016-04-02 22:32:09 +0600
published: true
layout: post
tags:
- কবিতা
- লেখালেখি
- প্রেম
comments: true
---
তোকে আমি একশো বছরের রোদের সত্ত্ব লিখে দেবো।
তোর দিনগুলো হবে শুধু রৌদ্রকরজ্জল।
তোকে কিনে দেবো এক মেঘে ন্যুব্জ আকাশ-
তোর নূপুরের সুর হবে,
তোর কান্নার জল হবে।
তোর থাকবে একটা নিজস্ব পাহাড়, ঝর্ণা, নদী আর সমুদ্র।
প্রয়োজনে বৃহস্পতির থেকে চাঁদ ছিঁড়ে এনে,
ঘুরিয়ে দেবো পৃথিবীর চারপাশে,
তোর হবে একটা নিজস্ব চাঁদ।
মোড়ের মাথার পোষাপ্রাণীর দোকান থেকে
কিনে দেবো এক ঈশ্বর।
চেন দিয়ে বেঁধে রাখবি সদর দরজায়।
কিনে দেবো হৃদয়, হৃদয়ে রাখার মানুষ।
কিনে দেবো অনুভূতি,
খাঁটি এবং ইমিটেশন।
লাল স্পর্ধা,
ধূসর বিষাদ,
বেগুনী দম্ভ,
ম্রিয়মাণ নীল রঙের সম্পর্কের সুর,
নীল ভালোবাসা
নীল কষ্ট।
এই অস্বাভাবিক প্রাচুর্য্য যদি অসহ্য মনে হয়।
যদি ইচ্ছা জাগে নীলকণ্ঠী হতে
তাহলে কিনে দেবো নীল বিষও...