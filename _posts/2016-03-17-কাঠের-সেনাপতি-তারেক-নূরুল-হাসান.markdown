---
published: true
date: 2016-03-17 12:33:44 +0600
layout: post
title: "কাঠের সেনাপতি : তারেক নূরুল হাসান"
comments: true
published: true
tags: ["গ্রন্থসমালোচনা","বাঙলা সাহিত্য"]
fimage: https://d.gr-assets.com/books/1440343571l/21689700.jpg
excerpt_separator: <!--more-->
---
![কাঠের সেনাপতি]({{page.fimage}}) কাঠের সেনাপতি<sup>[[গুডরিডস্](https://www.goodreads.com/book/show/25326355-kather-senapoti)]</sup> [তারেক নূরুল হাসানের](https://www.goodreads.com/author/show/8096769.Tareq_Nurul_Hasan) একটি ছোটগল্পের সংকলন। তাছাড়া এটি বাঙলায় সত্যিকারের ইবুকগুলোর প্রথমদিকের একটি। পাওয়া যাবে [বইদ্বীপে](http://www.boidweep.com/item/kathersenapoti.html)।

গল্পগুলো চমৎকার। একটু কবিতার ঢঙ আছে কোথাও কোথাও। বলার ভঙ্গী সাবলীল। সবগুলো গল্পই একরকম না। বিষয়বস্তু হিসেবে মূলত থাকে পরিবার, বলার ঢঙে মধ্যবিত্ত চরিত্রই মনে হয়েছে তাদের। তাদের জীবনযাত্রা, স্বাভাবিকতা ও অস্বাভাবিকতাগুলো নিয়েই গল্পগুলো আবর্তিত হয়েছে। একটা বলা চলে ভূতের গল্পও আছে, তাতেও এর ছাপ বিদ্যমান।
<!--more-->

গল্পগুলো আমার ভালো লেগেছে। চুলচেরা বিশ্লেষণের বিদ্যা আমার নেই। কখনো কখনো কোনো কোনো বাক্য দীর্ঘ মনে হয়েছে। দীর্ঘবাক্য সহজেই আবেদন হারায়, গতিরোধ করে। অপরিপক্ক হাতে এমন দেখা যায় তবে লেখক সেটা পাশ কাটিয়েছেন। নিজের পরিপক্কতার পরিচয় রেখেছেন। দীর্ঘবাক্যগুলো তাদের কাব্যিক মূর্ছনায় উতরে গেছে।

পত্রিকার সাহিত্যপাতা আজকাল পড়িনা। বিবমিষা তৈরী হয়। এমনসময় সমকালীন কারোর বই একনিঃশ্বাসে পড়ে ফেলতে পারলে বেশ ভালোই লাগে। :simple_smile:
