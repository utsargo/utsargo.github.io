---
published: true
date: 2016-02-11 14:35:00 +0600
layout: post
title: "স্টেশন"
comments: true
published: true
tags: ["কবিতা","শহর","প্রেম"]
---
স্টেশন থেকে রেলের স্লিপার গুনে গুনে,
কিছুটা পথ পেরোই যদি, শহরটা খুব অচেনা হয়৷
অচেনা কেউ অনেক আপন হয়ও বুঝি?
তারও কাছে বাতাস-ধূলোর ঋণ থেকে যায়?
টেলিগ্রাফের তারে কারোর মনের খবর,
কেউ চাদরে মাখছে কারো হাতের আদর,
কারো কাছে ল্যাগেজ বোঝাই স্বপ্ন আছে,
কারো ঠোঁটের স্পষ্টকথার লিপস্টিকে
অন্য কারোর নিকোটিনের তৃষ্ণা ফুরোয়।
তবুও কেউ রেলের স্লিপার গুনে গুনে
শহর ছেড়ে অনেক দূরের পথ নিয়েছে।
