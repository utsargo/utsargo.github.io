<!DOCTYPE html> <script> var host = "utsargo.github.io"; if ((host == window.location.host) && (window.location.protocol != "https:")) window.location.protocol = "https"; </script><meta http-equiv="Content-Type" content="text/html" charset="UTF-8" /><meta http-equiv="X-UA-Compatible" content="IE=edge,chrome=1" /><meta property="fb:app_id" content="1640233499610451" /><title>স্বীকারোক্তি - শতং বদ মা লিখ</title><meta property="og:type" content="website" /><meta property="og:title" content="স্বীকারোক্তি - শতং বদ মা লিখ" /><meta property="og:description" content="শতং বদ মা লিখ" /><meta name="description" content="শতং বদ মা লিখ" /><meta property="og:image" content="/images/weblogo.jpg" /><meta name="HandheldFriendly" content="True" /><meta name="MobileOptimized" content="320" /><meta name="viewport" content="width=device-width, initial-scale=1.0, user-scalable=no" /><meta property="og:url" content="/" /><link rel="stylesheet" type="text/css" href="/css/normalize.css" /><link rel="stylesheet" type="text/css" href="/css/screen.css" /><link rel="stylesheet" type="text/css" href="/css/monokai.css" /><link href="https://fonts.googleapis.com/earlyaccess/notosansbengaliui.css" rel="stylesheet"/> <script> (function(i,s,o,g,r,a,m){i['GoogleAnalyticsObject']=r;i[r]=i[r]||function(){ (i[r].q=i[r].q||[]).push(arguments)},i[r].l=1*new Date();a=s.createElement(o), m=s.getElementsByTagName(o)[0];a.async=1;a.src=g;m.parentNode.insertBefore(a,m) })(window,document,'script','https://www.google-analytics.com/analytics.js','ga'); ga('create', 'UA-67386050-1', 'auto'); ga('send', 'pageview'); </script><header id="site-head"> <a id="blog-logo" href=""><div class="bloglogo" style="background: url(/images/logo.png)"></div></a><h1 class="blog-title"><a href="">স্বীকারোক্তি</a></h1><h2 class="blog-description">শতং বদ মা লিখ</h2><nav class="menu" role="nav"><ul><li>চিন্তা<li><a href="/about/">আমি</a><li><a href="/archive/">স্মৃতি</a></ul></nav></header><main class="content" role="main"><article class="preview"><header><h1 class="post-title"><a href="/2016/11/22/%E0%A6%B8%E0%A6%B0-%E0%A6%A6%E0%A6%BE%E0%A6%B0-%E0%A6%B8%E0%A6%BF%E0%A7%9F%E0%A6%BE%E0%A6%9F%E0%A6%B2%E0%A7%87%E0%A6%B0-%E0%A6%9A%E0%A6%BF%E0%A6%A0%E0%A6%BF.html">সর্দার সিয়াটলের চিঠি - আমেরিকার প্রেসিডেন্টের উদ্দেশ্যে (১৮৫২)</a></h1><div class="post-meta"><time class="post-date" datetime="2016-11-22 00:00:00 +0600">...</time></div></header><section class="post-excerpt"><p><p><img style="width:33%; height:auto; text-align: left;" src="http://utsargo.github.io/images/Chief_seattle.jpg" alt="সর্দার সিয়াটল" /><br /> ওয়াশিংটনের প্রেসিডেন্ট বলে পাঠিয়েছেন যে তিনি আমাদের জমি কিনতে চান। কিন্তু আকাশ কি আপনি বেচাকেনা করতে পারেন? ভূমি? এই ধারণাটাই আমাদের কাছে আজব! আমরা যদি বাতাসের পরিচ্ছন্নতা আর জলের চকমকির মালিক না হই, তবে আমরা তা বিক্রি করব কীভাবে? এই পৃথিবীর প্রতিটি অংশই আমার মানুষের কাছে পবিত্র। পাইন গাছের প্রতিটি সূঁচালো পাতা, পোকামাকড়ের গুঞ্জন; সবই আমার জনগণের পবিত্র স্মৃতি আর অভিজ্ঞতা।<p>গাছের দেহের ভিতরে বয়ে চলা প্রাণরস আমরা তেমনই জানি, যেমন জানি আমাদের ধমনীতে বয়ে চলা রক্তস্রোত। আমরা এই পৃথিবীর অংশ, এই পৃথিবীও আমাদেরই অংশ। সুরভিত ফুল আমাদের বোন। ভাল্লুক, হরিণ, বিরাট ঈগল; এরা আমাদের ভাই। এই পাহাড়শ্রেণী, এই সরেস তৃণভূমি, এই টাট্টু ঘোড়াটির দেহের ওম, এবং একটি মানুষ— এরা সবাই একই পরিবারের অংশ।<p>নদীর স্রোতে যে উজ্জ্বল জলধারা বয়ে যায় তা নেহায়েতই জল নয় শুধু, তা আমাদের পূর্বপুরুষের রক্ত। আমরা যদি আপনাদের কাছে জমি বিক্রি করি, আপনাদেরকে অবশ্যই মনে রাখতে হবে তা পরম পবিত্র। হ্রদের স্বচ্ছ জ্বলে প্রতিটি অতীন্দ্রিয় প্রতিচ্ছবি আমার মানুষদের জীবনের অগুনতি ঘটনা আর স্মৃতি মনে করিয়ে দেয়। জলের কলোচ্ছ্বাসে আমি আমার পিতা-পিতামহদের কণ্ঠস্বর শুনতে পাই। এইসব নদীরা আমাদের ভাইয়ের মত। তারা আমাদের তেষ্টা মেটায়। আমাদের নৌকা বয়ে নিয়ে যায়, আমাদের বাছাদের মুখে খাবার যোগায়। তাই নদীর প্রতি আপনারা তেমনই সদয় হবেন, যেমন সদয় আপনারা আপনাদের ভাইদের প্রতি।<p>যদি আমরা আমাদের জমি বিক্রি করি, মনে রাখবেন যে বাতাস আমাদের কাছে কত মূল্যবান! মনে রাখবেন, বাতাস তার প্রাণশক্তি দিয়ে আমাদের বাঁচিয়ে রেখেছে। বাতাস আমাদের পিতামহদের প্রথম প্রশ্বাসটি দান করেছে, আর শেষ নিশ্বাসটি গ্রহণ করেছে। বাতাস আমাদের সন্তানদেরও দিয়েছে তার অফুরাণ প্রাণের অংশ। তাই, যদি আমরা আমাদের জমি বিক্রি করি, আপনারা অবশ্যই একে এমনই স্বতন্ত্র ও পবিত্র করে রাখবেন, যেন সেখানে মানুষ যেতে পারে তৃণপুষ্পের সূধাসৌরভে পুষ্ট পরিচ্ছন বায়ু সেবন করতে।<p>আপনারা কি আপনাদের সন্তানদের তা-ই শেখাবেন, যা আমরা আমাদের সন্তানদের শিখিয়েছি? শেখাবেন যে এই পৃথিবী আমাদের মা? যা কিছু এ পৃথিবীর কোলে আছড়ে পড়ে তা সবই তার সন্তান?<p>এটাই আমরা জানি: পৃথিবী মানুষের জন্য নয়, মানুষ এই পৃথিবীর জন্য। সবকিছুই রক্তসম্পর্কের মত যা আমাদের একসূত্রে গেঁথে রেখেছে। জীবনের এই জাল মানুষ বোনে নি, সে বড়জোর তার একটা সুতো মাত্র। এই জালের যেখানে সে যা-ই করুক, সে আসলে নিজেরই উপরেই তা করছে।<p>একটি বিষয় আমরা জানি: আমাদের ঈশ্বর তোমাদেরও ঈশ্বর। এই পৃথিবী তাঁর কাছে মূল্যবান এবং এই পৃথিবীর কোনো ক্ষতি করা তাঁর সাথেই চরম বেআদবি করার সমান। তোমাদের গন্তব্য আমাদের কাছে এক রহস্য! কী হবে, যখন সব মোষ জবাই করা হয়ে যাবে? সবগুলো ঘোড়া যখন বন্দী হয়ে যাবে? কী হবে, যখন বনভূমির গভীরতম অঞ্চল মানুষের গন্ধে পরিপূর্ণ হয়ে যাবে আর সমুচ্চ পাহাড়শ্রেণী আচ্ছন্ন হয়ে যাবে কথাবলা তারে? ঘন ঝোপঝাড় কোথায় থাকবে? চলে যাবে! ঈগলেরা কোথায় থাকবে? চলে যাবে! এই টাট্টু ঘোড়া আর শিকারদের বিদায় জানানোকে কী বলব? বেঁচে থাকার সমাপ্তি আর টিকে থাকার শুরু।<p>যখন শেষ লাল আদিবাসী মানুষটি তার বন্যতা নিয়ে উধাও হবে আর তার তার স্মৃতি কেবলই মেঘের ছায়ার মত এই প্রেইরিতে ঘুরে বেড়াবে, এই তটভূমি আর এই অরণ্য কি সেদিন এখানে থাকবে? আমার মানুষদের একটি আত্মাও কি এখানে থাকবে?<p>আমরা এই পৃথিবীকে তেমনিভাবেই ভালবাসি, যেমনিভাবে সদ্যজাত শিশু তার মায়ের হৃদয়ের ধ্বনি ভালবাসে। তাই যদি আমরা আমাদের জমি তোমাদের কাছে বিক্রি করি, তোমরাও তাকে তেমনই ভালবেসো যেমন আমরা বাসি। তেমনিভাবেই এর যত্ন নিয়ো, যেমন আমরা নিয়েছি। এই ভূমির স্মৃতি যেমনটি আছে ঠিক তেমনই মনের মধ্যে ধরে রেখো। এই ভূমিকে সব সন্তানের জন্য রক্ষা কোরো ও ভালবেসো, যেমন ঈশ্বর আমাদের বাসেন।<p>আমরা যেমন এই ভূমির অংশ, তোমরাও তেমনই। এ পৃথিবী আমাদের কাছে মূল্যবান। তেমনি মূল্যবান তোমাদের কাছেও। একটি কথা আমরা জানি: একজনই ঈশ্বর। সাদা-কালো মানুষে মানুষে ভেদ নেই কোনো, ভেদ শুধু মানুষের সাথে তাঁর। আমরা সবাই সবার ভাই। &hellip;<p class="readmore"><a href="/2016/11/22/%E0%A6%B8%E0%A6%B0-%E0%A6%A6%E0%A6%BE%E0%A6%B0-%E0%A6%B8%E0%A6%BF%E0%A7%9F%E0%A6%BE%E0%A6%9F%E0%A6%B2%E0%A7%87%E0%A6%B0-%E0%A6%9A%E0%A6%BF%E0%A6%A0%E0%A6%BF.html">আরো পড়ুন <i class="fa fa-chevron-circle-right"></i></a></section></article><article class="preview"><header><h1 class="post-title"><a href="/2016/07/25/%E0%A6%9C%E0%A7%80%E0%A6%AC%E0%A6%A8-%E0%A6%AF%E0%A6%96%E0%A6%A8-%E0%A6%B6%E0%A7%81%E0%A6%95%E0%A6%BE%E0%A7%9F%E0%A7%87-%E0%A6%AF%E0%A6%BE%E0%A7%9F.html">জীবন যখন শুকায়ে যায়...</a></h1><div class="post-meta"><time class="post-date" datetime="2016-07-25 00:00:00 +0600">...</time></div></header><section class="post-excerpt"><p><p><img style="width:80%; height:auto; text-align: center;" src="http://utsargo.github.io/images/তেলাকুচ.JPG" alt="তেলাকুচ-Coccinia grandis" /><p>দুপুরবেলায় খেয়েদেয়ে একটা পাতলা ঝিম্ মত এসেছে। ঝুমের মধ্যে একচোখ বুজে আরেক চোখ আদ্ধেক বুজে ভাবছিলাম… “কী দুনিয়া, কী হয়ে গেল! মানবজাতির ভবিষ্যৎটাই বা কী? এত যুদ্ধ, এত রক্তপাত, এত হানাহানি!” ভাবছিলাম, “কেন বেঁচে আছি! মরে গেলেই বা ক্ষতি কী!” কিন্তু মরার কথা ভাবতেই পেটের মধ্যে কেমন পাক দিয়ে উঠল। সদ্য খাওয়া তেলাকুচের লতা আর পার্শে মাছ যেন একযোগে মিছিল শুরু করে দিল! “মানি না, মানব না!” এই হলো জ্বালা! মরা দূরস্থান, মরার কথা ভাবতে গেলেই আমার পেট কুঁই কুঁই করে ওঠে। আহা! এত বিচিত্র খাদ্যসম্ভার ত্যাগ করে ঠুস করে মরে যেতে হবে ভাবলেই ডাক ছেড়ে কাঁদতে ইচ্ছে করে। স্বর্গ বলুন, নরক বলুন, পদ্মার অববাবহিকায় জন্ম নেয়া এই অজস্র শাকলতা আর স্বাদুপানি ও লোনাপানির সঙ্গমে জন্ম নেয়া এই বিচিত্র মৎস্যকুল; এ কি কোথাও আছে! কে যেন একদিন বলছিল নেপাল নিয়ে। সে দেশটা নাকি আমাদের দেশের মতই। সব আপন মনে হয়। আমি বললাম, “ধুত্তোরি! আমার তো পদ্মা পার হলেই সব পর পর মনে হয়!” এই যে তেলাকুচের নধর কচি ডগা, আর কাঁচকলা আর পার্শে মাছ– এ ছেড়ে কোন চুলোয় গিয়ে স্বস্তি পাব!<p>তেলাকুচ বস্তুটা অদ্ভূত। ঠিক তিতে না। কিন্তু একটা আঘ্রাণ আছে দারুণ। কচি ডাঁটাগুলো মুখে পুরে যতক্ষণ খুশি চিবোনো যায়। বড়ই আরাম। শুনেছি কী সব নাকি ঔষধি গুণাগুণ আছে, ডায়াবেটিস-ফায়াবেটিস নাকি সারে-টারে। তা হোক গে। আমার ও নিয়ে আগ্রহ নেই। খেতে ভাল, সেটাই আসল কথা। আমিষ বা নিরামিষ, সবরকমেই ভাল লাগে। নিরামিষ রাঁধলে কতকটা সুক্ত রাঁধার কায়দায় রাঁধতে হয়। আর মাছ হলে তো কথাই নেই! একটু মাখোমাখো ঝোল হবে। তোফা! আজকে মা সেই বস্তু রেঁধেছিলেন। তেলাকুচে শাক, কাঁচকলা, আলু আর পার্শে মাছের ঝোল। তার সাথে কেওড়ার অম্বল। বাদাবনের ফল। বেজায় টক। কিন্তু অম্বলটি বড় ভাল। সর্ষে ফোড়ন দিয়ে জলটক। খেয়ে অব্দি কেমন নেশা নেশা লাগছে। এই আধাচোখও আর খুলে রাখতে পারছি না। যাই আরেকটু ঝিমিয়ে নিই… &hellip;<p class="readmore"><a href="/2016/07/25/%E0%A6%9C%E0%A7%80%E0%A6%AC%E0%A6%A8-%E0%A6%AF%E0%A6%96%E0%A6%A8-%E0%A6%B6%E0%A7%81%E0%A6%95%E0%A6%BE%E0%A7%9F%E0%A7%87-%E0%A6%AF%E0%A6%BE%E0%A7%9F.html">আরো পড়ুন <i class="fa fa-chevron-circle-right"></i></a></section></article><article class="preview"><header><h1 class="post-title"><a href="/2016/07/20/%E0%A6%AC%E0%A6%BE%E0%A6%A8-%E0%A6%A7%E0%A6%AC%E0%A7%80-%E0%A6%B8%E0%A6%AE%E0%A6%BE%E0%A6%9A%E0%A6%BE%E0%A6%B0.html">বান্ধবী সমাচার</a></h1><div class="post-meta"><time class="post-date" datetime="2016-07-20 00:00:00 +0600">...</time></div></header><section class="post-excerpt"><p><p style="text-align: right; font-size:small; text-decoration:italic">তবুও তোমায় জেনেছি, নারি, ইতিহাসের শেষে এসে; মানবপ্রতিভার<br /> রূঢ়তা ও নিষ্ফলতার অধম অন্ধকারে<br /> মানবকে নয়, নারি, শুধু তোমাকে ভালোবেসে<br /> বুঝেছি নিখিল বিষ কী রকম মধুর হতে পারে ।<br /> ‒জীবনানন্দ দাশ<p>হালে ‘বান্ধবী’ কথাটাকে ইংরেজি ‘গার্লফ্রেন্ড’ শব্দটার সমার্থক হিসেবে ব্যবহারের চল শুরু হয়েছে। খুবই অসৎ চেষ্টা। কেননা, বান্ধবী কথাটা মোটেও গার্লফ্রেন্ডের সমার্থক না। ইংরেজিতে গার্লফ্রেন্ড বলতে যা বোঝায় তা বাংলাতে ‘প্রেমিকা’ কথাটার একটা লঘুতর সংস্করণ। কেননা, প্রেমিকা শব্দটির যে সুগভীর আবেদন আছে, তা গার্লফ্রেন্ড শব্দটিতে নেই। অপরদিকে, বান্ধবী কথাটা মূলগতভাবে বন্ধু শব্দের লিঙ্গান্তর। তার সাথে রোমান্স না প্রেমের কোনো সম্পর্ক নেই। কিছুদিন আগে পর্যন্তও সহপাঠিনী বা সমবয়সী বা শৈশব থেকে একসাথে বেড়ে ওঠা কোনো মেয়ে বন্ধুকে একটা ছেলের জন্য বান্ধবী পরিচয় দিতে কোনো অসুবিধে ছিল না। গার্লফ্রেন্ডের সমার্থক হিসেবে কথাটা চালু করার চেষ্টার ফলে সেটি আজকাল একটু কষ্টসাধ্য হয়ে পড়েছে। যদি বলি, ‘মেয়েটি আমার বান্ধবী।’ তখন উল্টো প্রশ্ন, ‘মানে গার্লফ্রেন্ড?’ তখন ব্যাখ্যা দিতে হয়, ‘না, স্রেফ বন্ধু।’ প্রশ্নকর্তা তাতেও সন্তুষ্ট হন না, ‘আরে কিছু থাকলেও বা কী সমস্যা! লজ্জা পাচ্ছ কেন?’ একটি শব্দের সহজ সুন্দর অর্থকে একটি দুরভিসন্ধিমূলক অর্থ দ্বারা প্রতিস্থাপনের এই চেষ্টা খুবই দুঃখজনক।<p>কেন আমি মেয়ে বন্ধুটিকে বান্ধবী বলতে চাই, তার একটা কারণ আছে। কারণ, বান্ধবী শব্দটি বন্ধুর চেয়ে আরো গভীর, ব্যপক ও মমতাপূর্ণ। বান্ধবী, সে কোনো ছেলের বান্ধবী হোক বা কোনো মেয়ের, অপর কোনো ‘বন্ধু’র চেয়ে বেশি সহৃদয়, নির্ভরযোগ্য ও সহনশীল। কারণ, ঐতিহাসিকভাবে নারীরা মানবচরিত্রের শ্রেষ্ঠ কিছু গুণাবলী অর্জন করেছে। সেগুলো পুরুষ এখনো অর্জন করে উঠতে পারে নি। পুরুষ অধিপতি চরিত্রে থাকায় সমাজের কাছ থেকে সে গড়পড়তায় শোষকের মনস্তত্ত্ব অর্জন করেছে। ফলে মানুষের (মানুষটি পুরুষ বা নারী যাই হোক) একজন পুরুষ বন্ধু যতখানি সহৃদয় চরিত্র, নারীবন্ধু তার চেয়ে বেশি সহৃদয় হয়। এই কারণে, বন্ধুর চেয়ে বান্ধবী গুণগতভাবে উন্নত।<p>বান্ধবী কথাটা ব্যবহার করতে গিয়ে একধরণের প্যারাডক্স তৈরি হয়। ধরুন, আমার একটি বান্ধবী আছে। একজন বলে বসলো, ‘ওর সাথে তো তোমার প্রেম।’ আমি সবিনয়ে বলি, “না, আপনার সাথে আমার যেমন বন্ধুতা হওয়া সম্ভব, ওর সাথেও তেমনি বন্ধুত্ব।” মন্তব্যকারীর উত্তর, “ওটাও একরকমের প্রেম।” তা বটে। বাংলা ভাষায় প্রেম শব্দটার বিবিধ অর্থ আছে। রকমফেরও আছে বহু। দেশপ্রেম, ভাতৃপ্রেম, বন্ধুপ্রেম, ঈশ্বরপ্রেম প্রভৃতি। আমার বান্ধবীর সাথে আমার যে সম্পর্ক, তা এরকম কোনো না কোনো অর্থে বা রকমফেরে প্রেম বলে চালিয়ে দেয়া যায়। কিন্তু, মনে রাখতে হবে প্রেম বলতে মানুষ প্রথমত বোঝে ‘যুবকযুবতীর ধ্বংসরহিত ভাববন্ধন’ (বঙ্গীয় শব্দকোষ, হরিচরণ বন্দ্যোপাধ্যায়) অর্থাৎ রোমান্স। অতএব, যে কোনো সম্পর্ককে প্রেম বলে চালিয়ে দিতে গেলে মানুষের পক্ষে সেটাকে একটা রোমান্টিক সম্পর্ক ভেবে নেয়ার সুযোগ থাকে। সেটি কখনো কখনো বিব্রতকর। বান্ধবীর সাথে আমার যে সম্পর্ক তাতে ভালবাসা বিলক্ষণ আছে, আমার অপরাপর বন্ধুদের প্রতি যেমন থাকে। তার চেয়ে হয়তো একটু বেশিই আছে। কিন্তু তা বলে, সেটা রোমান্স হতে হবে তা নয়। সুতরাং, বান্ধবী কথাটা উচ্চারণ করলেই রোমান্সের গন্ধ খোঁজাটা একটা বিকৃতির লক্ষণ। &hellip;<p class="readmore"><a href="/2016/07/20/%E0%A6%AC%E0%A6%BE%E0%A6%A8-%E0%A6%A7%E0%A6%AC%E0%A7%80-%E0%A6%B8%E0%A6%AE%E0%A6%BE%E0%A6%9A%E0%A6%BE%E0%A6%B0.html">আরো পড়ুন <i class="fa fa-chevron-circle-right"></i></a></section></article><article class="preview"><header><h1 class="post-title"><a href="/2016/02/23/%E0%A6%AE%E0%A7%8B%E0%A6%A6%E0%A7%87%E0%A6%B0-%E0%A6%97%E0%A6%B0%E0%A6%AC-%E0%A6%AE%E0%A7%8B%E0%A6%A6%E0%A7%87%E0%A6%B0-%E0%A6%86%E0%A6%B6%E0%A6%BE.html">মোদের গরব মোদের আশা</a></h1><div class="post-meta"><time class="post-date" datetime="2016-02-23 00:00:00 +0600">...</time></div></header><section class="post-excerpt"><p><p>আমার দেশ নিয়ে একধরণের গর্ব আমার আছে। আমার দেশটি সুন্দর। অন্তত, সেইরকম ভাবতে আমি অভ্যস্ত। শৈশব থেকে দেশের বর্ণনায় নানা প্রাকৃতিক সৌন্দর্যের কথা বলা হয়েছে। আমি তার কতক দেখেছি, কতক কল্পনা করে নিয়েছি। সুন্দরের সান্নিধ্যে একরকম গর্ববোধ হয়, যেমন গর্ববোধ হয় সুন্দর বন্ধু বা বন্ধুনীটি পাশে থাকলে। আমার দেশের ইতিহাস আমাকে গর্বিত করে। সে ইতিহাস সংগ্রামের। যখন বাংলাদেশ নামে কোনো দেশের কথা কেউ কল্পনাও করেনি, সেই সুদূর অতীত থেকে এই ভূখণ্ডের মানুষের লড়াই আমাকে মুগ্ধ করে। আমি সবচেয়ে মুগ্ধ হই আমার ভাষায়। অসীম শক্তিধর সংজননশীল একটি ভাষা। এ ভাষা একদিন বিশ্বজয় করবে তাতে আমার কোনো সন্দেহ নেই। আমার ভাষার জন্য আমি গর্ববোধ করি। আমি গর্ব করি এই ভাষায় রচিত সাহিত্যের জন্য। এই ভাষার কবিরা পৃথিবীর শ্রেষ্ঠ কবিদের কাতারে। এতজন শ্রেষ্ঠ কবি একটি ভাষায় না থাকলেও চলে। একটি ভাষার কবিতায় একজন রবীন্দ্রনাথ আর একজন জীবনানন্দই যথেষ্ঠ। আমি গর্ব করি বাংলার গান নিয়ে। গর্ব কবি জয়নুল আর সুলতানকে নিয়ে। গর্ব করি জগদীশ বসু আর প্রফুল্লচন্দ্রকে নিয়ে। গর্ব করি তেভাগার শহীদদের নিয়ে। গর্ব করি রফিক-সালাম-বরকতকে নিয়ে। গর্ব করি মোস্তফা-বাবুল-ওয়াজিউল্লাহকে নিয়ে। গর্ব করি আসাদকে নিয়ে, তিরিশ লাখ শহীদকে নিয়ে। গর্ব করি মতিউল-কাদেরকে নিয়ে। গর্ব করি নূর হোসেনকে নিয়ে, জাফর-জয়নাল-দীপালি-কাঞ্চনকে নিয়ে। আমার গর্বের শেষ নেই এই দেশ নিয়ে।<p>তবু, মাঝে মাঝে একটা শীতল স্রোত আমার মেরুদণ্ডের মজ্জার ভিতর দিয়ে প্রবাহিত হয়। আমি ভীত, সন্ত্রস্ত ও অসহায় বোধ করি। একদল বাঙালি সেটেলার শূকরবৎস দাঁত উঁচিয়ে পাক হানাদারের মত ছুটে যাচ্ছে অরণ্য ও পাহাড় ভেদ করে। হত্যা করছে, আগুন লাগাচ্ছে, লুটপাট করছে। আমারই মত কোনো বাঙালি পিতার বীর্যে কোনো বাঙালি মায়ের গর্ভে তাদের জন্ম। তারা আমারই ভাই, বন্ধু, স্বজন। তারা আমার লজ্জা। আমার এত যে গর্ব, তার সমস্ত দিয়ে এই লজ্জা আমি ঢাকতে পারব তো?! &hellip;<p class="readmore"><a href="/2016/02/23/%E0%A6%AE%E0%A7%8B%E0%A6%A6%E0%A7%87%E0%A6%B0-%E0%A6%97%E0%A6%B0%E0%A6%AC-%E0%A6%AE%E0%A7%8B%E0%A6%A6%E0%A7%87%E0%A6%B0-%E0%A6%86%E0%A6%B6%E0%A6%BE.html">আরো পড়ুন <i class="fa fa-chevron-circle-right"></i></a></section></article><article class="preview"><header><h1 class="post-title"><a href="/2015/12/05/%E0%A6%9C%E0%A7%9F%E0%A6%AF%E0%A6%BE%E0%A6%A4-%E0%A6%B0%E0%A6%BE.html">জয়যাত্রা</a></h1><div class="post-meta"><time class="post-date" datetime="2015-12-05 00:00:00 +0600">...</time></div></header><section class="post-excerpt"><p><p>গণতন্ত্র!!! গণতন্ত্রের আগে চাই প্রবৃদ্ধি। উন্নয়ন। দেশের মানুষকে আরো পরিশ্রমী ও কষ্টসহিষ্ণু হতে হবে। তৈরি পোষাক শিল্পে কিছু দুষ্কৃতি মাঝে মাঝে ঝামেলা করে। এদের দমন করতে হবে। তা না হলে বিশ্বে দেশের ভাবমূর্তি খারাপ হয়ে যাবে। শ্রমিকরা কষ্ট করছেন সে কথা সত্যি। কিন্তু তাদের কষ্ট বৃথা নয়। তারা উন্নয়নে ভূমিকা রাখছেন। তারা আমাদের গর্ব। তাদের জন্য বিশ্বব্যাপী আমাদের ভাবমূর্তি উজ্জ্বল হচ্ছে। নিজেদের একটু কষ্টভোগের চেয়ে দেশের ভাবমূর্তি অবশ্যই দামী। প্রতিবারের মত এবারও ধানের বাম্পার ফলন হয়েছে। কৃষক অবশ্য ধানের দাম ভাল পান নি, বাজারেও চালের দাম চড়াই আছে; কিন্তু তাতে কী! দেশ খাদ্যে স্বয়ংসম্পূর্ণ। কিছু ইনডিয়ান চাল আমদানি হয়েছে… আহা, দেশের ব্যবসায়ীদের স্বার্থটাও তো দেখতে হবে! সবচেয়ে বড় কথা, আমরা চাল রপ্তানি করছি! খুবই গর্বের বিষয়! চাল এখন শুধু আমাদের খাদ্যশষ্য মাত্র নয়, তা এখন রীতিমত অর্থকরী ফসল। দুষ্কৃতিদের কথায় কান দেবেন না। কৃষকরা আমাদের অন্নদাতা, ভগবান। তারা দেশের জন্য প্রয়োজনে প্রাণ বিসর্জন দিতে পারেন। সেইজন্যেই কবি বলেছেন, “সব সাধকের বড় সাধক আমার দেশের চাষা।” আহা! কী ভাষা! খাসা! দেশে এখনো বিদ্যুতের চরম ঘাটতি। পরমাণু শক্তিচালিত আধুনিক বিদ্যুৎকেন্দ্র দেশে তৈরি হবে। কী আনন্দের কথা। ‘পারমাণবিক’ শব্দটার মধ্যেই একটা থ্রিল আছে! একধরনের ঝুঁকিও আছে, কিন্তু উন্নয়নের খাতিরে সে ঝুঁকি জনগণকে মেনে নিতে হবে। সুন্দরবনের উপকণ্ঠে কয়লাভিত্তিক বিশাল বিদ্যুৎকেন্দ্র হবে। দুষ্কৃতিরা পরিবেশ রক্ষার অজুহাতে তা বন্ধ করার ষড়যন্ত্র করছে। আরে, দেশে উন্নয়ন না হলে সুন্দরবন ধুয়ে পানি খাবে পাবলিক? দেশ দুদ্দাড় বেগে এগিয়ে চলেছে ডিজিটাল বাংলাদেশের দিকে। তথ্য-প্রযুক্তির ব্যবহারে পূর্ণ নিয়ন্ত্রণ প্রতিষ্ঠায় সরকার বদ্ধপরিকর। কোনো দুষ্কৃতিই সরকারের চোখ ফাঁকি দিয়ে কিছুই করতে পারবে না। হুঁ হুঁ একটা প্রেমপত্রও লিখতে পারবে না। একেই বলে, “দেখিয়াছ ঘুঘু, দেখনাই তার ফাঁদ!” উন্নয়নের বিরুদ্ধে সকল কণ্ঠ, সকল ষড়যন্ত্র দৃঢ়বলে রোধ করা হবে। উন্নয়নের মহাশকট অপ্রতিরোধ্য গতিতে এগিয়ে যাবে। ক্ষুধা, দারিদ্র্য, অশিক্ষা কোনোকিছুই তার গতি রোধ করতে পারবে না।<p>জয় হোক উন্নয়নের। &hellip;<p class="readmore"><a href="/2015/12/05/%E0%A6%9C%E0%A7%9F%E0%A6%AF%E0%A6%BE%E0%A6%A4-%E0%A6%B0%E0%A6%BE.html">আরো পড়ুন <i class="fa fa-chevron-circle-right"></i></a></section></article><nav class="pagination" role="pagination"> <span class="newer-posts"><i class="fa fa-chevron-circle-left"></i> পরবর্তী</span> <span class="page-number">পৃষ্ঠা ১ (মোট ৪পৃষ্ঠা)</span> <a class="older-posts" href="/page2/">পূর্ববর্তী <i class="fa fa-chevron-circle-right"></i></a></nav></nav></div></main><footer class="site-footer"><div class="inner"><section class="footer-description">আমি খুবই সহজ মানুষ। সোজা ভাবি, সোজা চলি, সোজা বলি, সোজা লিখি। কারো চিত্তবিনোদনের কোনো অভিপ্রায় নেই। যা কিছু লিখি তা আমার হৃদয়ের ছেঁড়া ছেঁড়া কথা। স্বীকারোক্তি।</section><section class="copyright">&copy; ২০১৬ <a href="/">স্বীকারোক্তি</a>। সর্বসত্ব সংরক্ষিত।</section><section>নির্বাণ থিমটি<a href="http://uroybd.github.io/"> উৎসব রায়</a> কর্তৃক</section><section class="poweredby"><a class="icon-ghost" href="http://ghost.org/"><span class="hidden">Ghost</span></a> এর Vapor থিম থেকে পরিবর্ধিত।</section></div></footer><a href="javascript:" id="return-to-top"><i class="fa fa-chevron-up" aria-hidden="true"></i></a>
