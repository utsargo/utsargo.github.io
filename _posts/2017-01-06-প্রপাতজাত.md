---
published: true
date: 2017-01-06 22:31:36 +0600
orig_date: 2017-01-05 19:12:47 +0600
location: "বয়রা, খুলনা"
title: "প্রপাতজাত"
layout: post
tags: ["কবিতা"]
---
প্রপাত শুকিয়ে গেলে সোঁদা মাটি যখন শুকনো হয়ে ওঠে
তার ওপর যে শহরের শুরু
তার দেহে কুয়াশার ভিত পাকা হয়।
কুয়াশার ধুলো মেখে
টগবগে গাড়ি ছুটে যায়
পথের হদিশ হাতড়িয়ে-
শিশিরের মুগ্ধতা, গতি, মেখে নিয়ে পায়ে।
প্রপাত শুকিয়ে গিয়ে যেসব শহর জন্মায়
তন্দ্রার ভেতরে তেষ্টা তাদের জাগিয়ে রাখে
জল চায়, কাতরায়
মহাপ্লাবনের স্বর্গ স্বপ্ন দেখে তারা।