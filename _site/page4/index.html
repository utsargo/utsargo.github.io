<!DOCTYPE html> <script> var host = "utsargo.github.io"; if ((host == window.location.host) && (window.location.protocol != "https:")) window.location.protocol = "https"; </script><meta http-equiv="Content-Type" content="text/html" charset="UTF-8" /><meta http-equiv="X-UA-Compatible" content="IE=edge,chrome=1" /><meta property="fb:app_id" content="1640233499610451" /><title>স্বীকারোক্তি - শতং বদ মা লিখ</title><meta property="og:type" content="website" /><meta property="og:title" content="স্বীকারোক্তি - শতং বদ মা লিখ" /><meta property="og:description" content="শতং বদ মা লিখ" /><meta name="description" content="শতং বদ মা লিখ" /><meta property="og:image" content="/images/weblogo.jpg" /><meta name="HandheldFriendly" content="True" /><meta name="MobileOptimized" content="320" /><meta name="viewport" content="width=device-width, initial-scale=1.0, user-scalable=no" /><meta property="og:url" content="/page4/" /><link rel="stylesheet" type="text/css" href="/css/normalize.css" /><link rel="stylesheet" type="text/css" href="/css/screen.css" /><link rel="stylesheet" type="text/css" href="/css/monokai.css" /><link href="https://fonts.googleapis.com/earlyaccess/notosansbengaliui.css" rel="stylesheet"/> <script> (function(i,s,o,g,r,a,m){i['GoogleAnalyticsObject']=r;i[r]=i[r]||function(){ (i[r].q=i[r].q||[]).push(arguments)},i[r].l=1*new Date();a=s.createElement(o), m=s.getElementsByTagName(o)[0];a.async=1;a.src=g;m.parentNode.insertBefore(a,m) })(window,document,'script','https://www.google-analytics.com/analytics.js','ga'); ga('create', 'UA-67386050-1', 'auto'); ga('send', 'pageview'); </script><header id="site-head"> <a id="blog-logo" href=""><div class="bloglogo" style="background: url(/images/logo.png)"></div></a><h1 class="blog-title"><a href="">স্বীকারোক্তি</a></h1><h2 class="blog-description">শতং বদ মা লিখ</h2><nav class="menu" role="nav"><ul><li>চিন্তা<li><a href="/about/">আমি</a><li><a href="/archive/">স্মৃতি</a></ul></nav></header><main class="content" role="main"><article class="preview"><header><h1 class="post-title"><a href="/2015/04/16/%E0%A6%9C%E0%A6%B2%E0%A7%87-%E0%A6%9C%E0%A6%A8-%E0%A6%AE%E0%A6%BE%E0%A7%9F-%E0%A6%AF%E0%A6%BE%E0%A6%B9%E0%A6%BE.html">জলে জন্মায় যাহা</a></h1><div class="post-meta"><time class="post-date" datetime="2015-04-16 00:00:00 +0600">...</time></div></header><section class="post-excerpt"><p><p>জীবনে কিছু দায় আছে যা এড়ানো যায় না। আর কিছু আনন্দ আছে যার লোভ ছাড়তে পারি না। সেই জন্যেই বেঁচে থাকি। কালকে বাড়ি ফেরার পথে দেখি মোড়ের মাথায় তরকারির দোকানে দশাসই পানিকচু সব সাজিয়ে রেখেছে। আমাকে যারা চেনেন, তারা জানেন, কচুর প্রতি আমার কিঞ্চিৎ বিশেষ দূর্বলতা আছে। কচুগুলোর যে সাইজ, তা আমার পরিবারের জন্য বাহুল্য। কুল্লে তিনজন মানুষ; তিনজনের খাবার রীতি তিনরকম। অতএব, মাঝারি সাইজের একটা কচু নিয়ে বাড়ি ফিরলাম। সেই কচুর কন্দ আজ সকালে বেগুনের মত চাক-চাক করে পেঁয়াজ দিয়ে ভাজা হয়েছে। আক্ষরিক অর্থেই মাখন যাকে বলে। ভাতের সাথে মিলেমিশে একাকার। ভাত মেখে মুখে দিতেই মুখের মধ্যে যে আরামটা তৈরি হলো তার সাথে কেবল কোমল গান্ধারেরই তুলনা চলে। পণ্ডিতজনেরা মুখ গম্ভীর করে বলেন, মানুষ খাওয়ার জন্য বাঁচে না। আমি বলি, আমি বাঁচার জন্য খাই তো বটেই, খাওয়ার আনন্দেও বেঁচে থাকি। যা হোক, শাকটা এখনো রান্না হয় নি। কাল হবে। রসিকজনের নিমন্ত্রণ রইলো। &hellip;<p class="readmore"><a href="/2015/04/16/%E0%A6%9C%E0%A6%B2%E0%A7%87-%E0%A6%9C%E0%A6%A8-%E0%A6%AE%E0%A6%BE%E0%A7%9F-%E0%A6%AF%E0%A6%BE%E0%A6%B9%E0%A6%BE.html">আরো পড়ুন <i class="fa fa-chevron-circle-right"></i></a></section></article><article class="preview"><header><h1 class="post-title"><a href="/2015/02/19/%E0%A6%AF%E0%A6%BE%E0%A6%B9%E0%A6%BE-%E0%A6%AC%E0%A6%B2%E0%A6%BF%E0%A6%AC-%E0%A6%B8%E0%A6%A4-%E0%A6%AF-%E0%A6%AC%E0%A6%B2%E0%A6%BF%E0%A6%AC.html">যাহা বলিব সত্য বলিব</a></h1><div class="post-meta"><time class="post-date" datetime="2015-02-19 00:00:00 +0600">...</time></div></header><section class="post-excerpt"><p><p>এ কথা স্বীকার করতে দ্বিধা নেই, আমার রুচিবোধ অত্যন্ত মোটাদাগের। অধিকাংশ ক্ষেত্রেই আমার আনন্দ উপভোগের উপায় খাওয়া-দাওয়া ইত্যাদি নিম্নস্তরের ক্রিয়াক্রর্মের মধ্যে সীমাবদ্ধ। আমি ওস্তাদি গানের চেয়ে বিজয় পাগলেই শান্তি পাই বেশি। কোনো কোনো ক্ষেত্রে রবীন্দ্রনাথের চেয়ে রাধারমণই বেশি টানে আমাকে। আমার অানন্দের সবচেয়ে বড় উপায় হলো খাওয়া। একে যদি লোভ বলে কেউ, তাতেও আমার আপত্তি নেই। একখণ্ড উৎকৃষ্ট মানকচু আর দু’টুকরো শোল মাছের জন্য আমি সহস্রবার বাঙলাদেশে জন্মাতে রাজি আছি।<p>আহা! কোথায় শ্রাবস্তীর কারুকার্য, কোথায় কান্তজীর মন্দির আর কোথায়ই বা মায়া-অ্যাজটেক সভ্যতার স্থাপত্যশৈলী! সফেদ মোলায়েম মানকচুর সাথে সুঠাম শোলমাছের মরণান্ত প্রেমের এইরকম অপরূপ তাজমহলের তুলনা আর কীইবা হতে পারে! একখণ্ড উৎকৃষ্ট চইঝাল যেন শিরাজী সূধার মত সেই প্রেমে ঝাঁজ আর সুগন্ধ ছড়াচ্ছে। হঠাৎ ঈশ্বরে বিশ্বাস করতে ইচ্ছে হচ্ছে। মনে হচ্ছে ঈশ্বরকে প্রশ্ন করি, “হে পরম করুণাময়, পরমপিতা, পরমবিভুতি, পরম ভাগবৎ; স্বর্গে মানকচু আর শোল মাছ পাওয়া যাবে তো?” &hellip;<p class="readmore"><a href="/2015/02/19/%E0%A6%AF%E0%A6%BE%E0%A6%B9%E0%A6%BE-%E0%A6%AC%E0%A6%B2%E0%A6%BF%E0%A6%AC-%E0%A6%B8%E0%A6%A4-%E0%A6%AF-%E0%A6%AC%E0%A6%B2%E0%A6%BF%E0%A6%AC.html">আরো পড়ুন <i class="fa fa-chevron-circle-right"></i></a></section></article><article class="preview"><header><h1 class="post-title"><a href="/2014/09/11/%E0%A6%B0%E0%A6%B8%E0%A6%A8%E0%A6%BE%E0%A6%AC%E0%A6%BF%E0%A6%B2%E0%A6%BE%E0%A6%B8.html">রসনাবিলাস</a></h1><div class="post-meta"><time class="post-date" datetime="2014-09-11 00:00:00 +0600">...</time></div></header><section class="post-excerpt"><p><h3 id="প্রস্তাবনা">প্রস্তাবনা</h3><p>কী খাওয়াটাই না খেলাম! আহা! কী খাওয়াটাই না খেলাম! একটুখানি কচুশাক। তাতে মাছ-টাছ কিচ্ছু নেই। কী জাদুতে এমন অপূর্ব অমৃততুল্য হয়ে উঠল, ঠিক বুঝতে পারলাম না। কচুশাকের পায়েস বললে খুব একটা অত্যুক্তি হবে না। সাথে একটা হৃষ্টপুষ্ট কাঁচাঝাল ঘুঁটে নেওয়ার পর পুরো আস্বাদটাই অন্য স্তরে চলে গেল। মাকে জিগ্যেস করলাম, “ও মা! কী দেছো এতে!”। মা বলল, “কী দিছি? এট্টু নারকেল কোরা, এট্টু পাঁচফোড়ন, আর একমুঠ বাদাম। চিনি-টিনি দিই নাই আজকে।” এ কচুশাক বাজার থেকে কিনতে হয়নি। একজনের ভিটে থেকে মুফতে চেয়ে আনা। বাকিটা আমার মা’র রান্নার জাদু। গতকালের ওলের সালুন থেকে গিয়েছিল অনেকটাই। আজ চেটেপুটে সবটুকু খেলাম। প্রতি গ্রাসে আবারও সেই অনির্বচনীয় অনুভুতি। চই ঝালটাও ছিল এক্কেবারে বাঙলায় যাকে বলে- ফাসক্লাস! তার সুঘ্রাণেই পেট চুঁই চুঁই করে ওঠে। শেষে বুনো আমড়ার অম্বল। এ আমড়াও পয়সা দিয়ে কেনা না। বাজারে বুনো আমড়া সচরাচর পাওয়াও যায় না। কিছুদিন আগে মা যশোর গিয়েছিলো বেড়াতে। সেখান থেকে প্রায় একবস্তা নিয়ে এসেছে। তা-ই হিমবাক্সে রেখে রেখে খাওয়া চলছে। এও আরেক অদ্ভুত বস্তু। স্বাস্থ্যে আমারই মত‒ অস্থি-চর্মসার কিন্তু ভুবন-ভুলানো তার আঘ্রাণ।<p>খাওয়াটা তো জম্পেশ হলো। কিন্তু আমি ভাবছিলাম অন্য কথা। আজকের দিনের ‘পুলাপান’; তাদের খাদ্য-খাবারে বৈচিত্র্য দিন দিন কমে যাচ্ছে। বড় বড় ব্রান্ডের চিপস্, বার্গার, পিৎজা, মুরগীর মাংস ভাজা এইসব স্বপ্নে-বাস্তবে খেয়ে খেয়ে স্বাভাবিক খাদ্যাভাসের বারোটা বেজে যাচ্ছে। সোজা কথায় ‘যা খেয়ে গুষ্টি বাঁচবে’ তা খেতে শেখার আগ্রহ হারিয়ে যাচ্ছে এদের। আমার এক ভাইপোর কথা বলি। নাম বলে তাকে লজ্জ্বা দিতে চাই না। সে ব্যাটা চিংড়ি মাছ আর আলু ছাড়া আর কোনো তরিতরকারি বা মাছ খায় না। কী দশা হবে এদের! খুঁজলে প্রায় প্রত্যেক পরিবারে এরকম একটি-দুটি ‘মাল’ পাওয়া যাবে। তাই ভাবছিলাম, সাধারণ প্রতিদিনকার খাবারে যে বৈচিত্র্য আমি উপভোগ করার সুযোগ পেয়েছি, তা একটু একটু করে লিখে ফেলব। তাতে যদি এদের জিভে একটু জল আসে, যদি এরা এসব শাক-পাতা-তরিতরকারি খেতে আগ্রহী হয়। ‘যা খেয়ে গুষ্টি বাঁচবে’, তা যদি এরা একটু খেতে শেখে! &hellip;<p class="readmore"><a href="/2014/09/11/%E0%A6%B0%E0%A6%B8%E0%A6%A8%E0%A6%BE%E0%A6%AC%E0%A6%BF%E0%A6%B2%E0%A6%BE%E0%A6%B8.html">আরো পড়ুন <i class="fa fa-chevron-circle-right"></i></a></section></article><article class="preview"><header><h1 class="post-title"><a href="/2014/09/10/%E0%A6%AE%E0%A6%BE%E0%A6%A8-%E0%A6%AE%E0%A6%BE%E0%A6%A8%E0%A7%87-%E0%A6%95%E0%A6%9A%E0%A7%81.html">মান মানে কচু….</a></h1><div class="post-meta"><time class="post-date" datetime="2014-09-10 00:00:00 +0600">...</time></div></header><section class="post-excerpt"><p><p>বরাবরই কচু জাতীয় খাদ্য-খাবার আমার খুব প্রিয়। ওল, মানকচু, দুধ-মানকচু, মুখিকচু, ঘটকচু, পানিকচু, গুড়িকচু (শাক), বিষকচু, কচুর বই (লতি), কচুর ফুল, ওলের ডাঁটা‒ কোনকিছুতেই আপত্তি নেই। কচুর কন্দ অর্থাৎ শর্করাবহুল মূলের মত সুস্বাদু খাবার দুনিয়াতে খুব কমই আছে। তার সাথে অবশ্য মাছ লাগবে জুতসই। বড় শোল, শিং, বাইন, তারা বাইন, মিষ্টি পানির ট্যাংরা, ইলিশ, পার্শে, চাকা চিংড়ি, হরিণে চিংড়ি‒ এগুলোর একটা হলেই চলবে। আর লাগবে ঝাঁঝালো কাঁচাঝাল ও উৎকৃষ্ট একখণ্ড চইঝাল। যাবতীয় কচুশাকে মাছের মাথা‒ ভালো হয় ইলিশের মাথা হলে; অথবা কুঁচো চিংড়ি অথবা খলসে-চুঁচড়ো অথবা চান্দা-চুঁচড়ো অথবা টাকি মাছ লাগবে। কচুর ফুল নারকেল কোরা আর চিংড়ি মাছ দিয়ে ভাজি করলে সেদিন আর অন্য কিছু দিয়ে ভাত খাওয়া আমার পক্ষে প্রায় অসম্ভব হয়ে পড়ে। মানকচু ও মানকচুর কচি পাতা দুটোরই ভর্তা অতি সু্স্বাদু। মানকচুর আরও একটি পদ আমাদের গ্রামের দিকে প্রচলিত। মানকচুর শেষের দিককার অংশ সাধারণত অপেক্ষাকৃত কম সেদ্ধ হয়। সেই অংশটুকু ফেলে না দিয়ে শুকিয়ে গুঁড়ো করে রাখা হয়। তাই দিয়ে যেকোনো মাছ সহযোগে রান্না ঘ্যাঁট অতি অপূর্ব বস্তু। ভর্তা খাওয়ার আরও দুটি অসাধারণ উপকরণ হলো ঘাটকোল ও বিষকচুর মাঝখানের কচি, মোড়ানো পাতা। ঘাটকোল চিংড়ি বা ক্ষুদে কাঁকড়া দিয়ে ভর্তা করলেই বেশি ভালো লাগে। বিষকচুর পাতা খেতে হয় কাঁচা- সর্ষে, প্রচুর কাঁচাঝাল ও নারকেল দিয়ে বেঁটে।<p>আজ আমার মা ওল রান্না করেছিলেন চাকা চিংড়ি দিয়ে। বলা বাহুল্য কব্জি ডুবিয়ে খেয়েছি। খুব কাছের দু-একজনকে গরীবখানায় ওলের সালুন দিয়ে চাট্টি ভাত খেতে ডেকেছিলাম। দুঃখের বিষয় তারা কেউ আসেননি। তারা কী বস্তু মিস করেছেন তার সাক্ষ্য দেবেন <a href="https://www.facebook.com/wriddha" title="আকবর ভাই">আকবর ভাই</a>। &hellip;<p class="readmore"><a href="/2014/09/10/%E0%A6%AE%E0%A6%BE%E0%A6%A8-%E0%A6%AE%E0%A6%BE%E0%A6%A8%E0%A7%87-%E0%A6%95%E0%A6%9A%E0%A7%81.html">আরো পড়ুন <i class="fa fa-chevron-circle-right"></i></a></section></article><article class="preview"><header><h1 class="post-title"><a href="/2014/05/23/%E0%A6%AA-%E0%A6%AF%E0%A6%BE%E0%A6%9F%E0%A6%AD%E0%A6%B0%E0%A7%87-%E0%A6%86%E0%A6%A1-%E0%A6%A1%E0%A6%BE.html">প্যাটভরে আড্ডা</a></h1><div class="post-meta"><time class="post-date" datetime="2014-05-23 00:00:00 +0600">...</time></div></header><section class="post-excerpt"><p><p><a href="https://www.facebook.com/Hasan.Mehedi" title="হাসান মেহেদী">মেহেদী ভাইর</a> ভাষায় ‘প্যাটভরে আড্ডা’। সেটি আসলে কী বস্তু তার অভিজ্ঞতানির্ভর একটা বর্ণনা দিই। আড্ডা আমরা হররোজই দিয়ে থাকি। কিন্তু এ আড্ডা সবসময় জমে না। অনেক তিথি-নক্ষত্র-স্থান-কাল-পাত্র একত্র হলে তবেই এ আড্ডা জমে। সোজা কথায়, গ্যালন গ্যালন চা আর কার্টুন কার্টুন সিগারেটে উদর ও ফুসফুস উভয়ই যখন পূর্ণ হয় (এবং যখন ভাত, তরিতরকারী ইত্যাদি পুষ্টিকর খাবারের খিদের বারোটা বেজে যায়), তখন তাকে বলে ‘প্যাটভরে আড্ডা’। থুক্কু, একটা জিনিস বাদ পড়েছে। শুধু উদর ও ফুসফুসই নয়, মস্তিস্কও পূর্ণ হতে হতে প্রায় অকার্যকর অবস্থায় চলে যায়। উদাহরণ দিয়ে বলি। এইরকম এক রোঁদ আড্ডা আজ জমেছিল আমাদের চায়ের ঠেকে। পূর্ণকালীন সদস্য মোটে তিনজন। আড্ডার মোট দাম কুল্লে আশি টাকা। কী আলাপ হয় নি এ আড্ডায়! লাল চা দিয়ে শুরু। এমন লাল চা দো-জাহানে আর কোথায় পাওয়া যেতে পারে তা নিয়ে একদফা আলোচনা হলো। সেই সূত্রে এলো দার্জিলিং। আমার ইচ্ছে ছিল দার্জিলিং হয়ে শিলিগুড়ি ঢুকে ভারতবিভাগ নিয়ে গতদিনের মুলতুবি আলোচনাটা শেষ করা। কিন্তু সেটা কীভাবে যেন শান্তিনিকেতনে চলে গেলো। <a href="https://www.facebook.com/KOBITAFANGAS" title="খৈয়াম মণ্ডল">মিঠু ভাই</a> (শান্তিনিকেতনী পিস) এর জন্য দায়ী। শান্তিনিকেতন থেকে মুজতবা আলী। তারপর আড্ডা আর পিছন ফিরে তাকায় নি। বহু বাঘ-সিংহ-রাজা-উজির বধ করা হলো। সক্রেটিস থেকে রবীন্দ্রনাথ, বহু এলেমদার মহা মহা ওস্তাদকে প্লানচেটে নামানো হলো বারকতক। ফুকো-দেরিদা-চমস্কির চতুর্দশ পুরুষ উদ্ধার হলো। ম্যায়, খুলনা শহরের কোন ব্যক্তির (পুং) সাথে কোন ব্যাক্তির (স্ত্রী) সম্পর্ক আদতে কীরকম তা নিয়ে নানা অজানা রোমহর্ষক তথ্য পরিবেশিত হলো। এইপ্রকারে পেট, ফুসফুস ও মস্তিষ্ক বহুবিধ অম্ল, ক্ষারক ও অপিচ বস্তুতে পরিপূর্ণ হওয়ার পর দেখা গেলো গতদিনের জের সহ এই প্যাটভরা আড্ডার মূল্য সাকুল্যে আশি টাকা! আড্ডা যুগ যুগ জিও! &hellip;<p class="readmore"><a href="/2014/05/23/%E0%A6%AA-%E0%A6%AF%E0%A6%BE%E0%A6%9F%E0%A6%AD%E0%A6%B0%E0%A7%87-%E0%A6%86%E0%A6%A1-%E0%A6%A1%E0%A6%BE.html">আরো পড়ুন <i class="fa fa-chevron-circle-right"></i></a></section></article><nav class="pagination" role="pagination"> <a class="newer-posts" href="/page3/"><i class="fa fa-chevron-circle-left"></i> পরবর্তী</a> <span class="page-number">পৃষ্ঠা ৪ (মোট ৪পৃষ্ঠা)</span> <span class="older-posts">পূর্ববর্তী <i class="fa fa-chevron-circle-right"></i></span></nav></nav></div></main><footer class="site-footer"><div class="inner"><section class="footer-description">আমি খুবই সহজ মানুষ। সোজা ভাবি, সোজা চলি, সোজা বলি, সোজা লিখি। কারো চিত্তবিনোদনের কোনো অভিপ্রায় নেই। যা কিছু লিখি তা আমার হৃদয়ের ছেঁড়া ছেঁড়া কথা। স্বীকারোক্তি।</section><section class="copyright">&copy; ২০১৬ <a href="/">স্বীকারোক্তি</a>। সর্বসত্ব সংরক্ষিত।</section><section>নির্বাণ থিমটি<a href="http://uroybd.github.io/"> উৎসব রায়</a> কর্তৃক</section><section class="poweredby"><a class="icon-ghost" href="http://ghost.org/"><span class="hidden">Ghost</span></a> এর Vapor থিম থেকে পরিবর্ধিত।</section></div></footer><a href="javascript:" id="return-to-top"><i class="fa fa-chevron-up" aria-hidden="true"></i></a>
