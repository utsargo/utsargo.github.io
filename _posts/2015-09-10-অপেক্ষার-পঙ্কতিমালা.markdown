---
published: true
date: 2015-09-10 13:37:04 +0600
title: অপেক্ষার পঙ্কতিমালা
layout: post
tags:
- প্রেম
- লেখালেখি
- কবিতা
comments: true
---
একটা নদী ঘুম ভাঙিয়ে রোজ
সকালগুলোর একটা নতুন নাম জানিয়ে
বিকেল হতেই দিঘীর মতন চুপ।
নদীটা কই?
তার কি চোখের জল ফুরলো?

একটা আকাশ স্বচ্ছ ডানায় রোদ।
অন্ধকারের তারায় বোনা কথার ফাঁকে
গাঢ় আদর। বুকের নীচে ডুব।
আকাশটা নেই?
যুদ্ধবিমান ঢাকলো বুঝি?

একটা নারী, মানুষও সে খুব।
ক্রমশ এই দেয়ালগুলো আমায় যখন
পিষতে থাকে, বাড়াতো তার হাত।
কোথায় এখন
সুগন্ধি স্বেদ স্পর্শ নিবিড়?
