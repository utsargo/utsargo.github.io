---
published: true
date: 2016-06-14 08:05:27 +0600
title: "শহর ও অন্ধকার"
layout: post
tags: ['কবিতা', 'লেখালেখি', 'শহর']
comments: true
---
এশহরে সন্ধ্যা নামে না-
রাত হয়না কখনো।
অন্ধকারের আলকাতরা নামে না,
নামিয়ে আনে না কোনো গাঢ়তম ঘোর।
দৈত্য-দালানগুলো ক্রমাগত মহাকাশে দর্প ঠিকরে দেয়।
আমি তারা খুঁজি, দূরের তারারা-
ছোট ছোট অভিমানি তারারা
নিজেদের লুকিয়ে রেখেছে দেখে আহত হয়েছি।
এক জানালা অন্ধকার দাও!
রোডলাইট নিভিয়ে দাও!
আঁধারের স্তন থেকে জ্যোৎস্না ঝরুক,
আমি বড় ক্ষুধার্ত শিশু।
